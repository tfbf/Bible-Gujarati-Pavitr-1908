\id LUK - Free Bible Gujarati
\c 1
\p
\v 1 આરંભથી જે નજરે જોનારા તથા વચનના સેવકો હતા, તેમના આપણને કહી દીધેલા પ્રમાણે,
\v 2 આપણામાં પુરી થએલી વાતોનું વર્ણન કરવાને ઘણાએ હાથમાં લીધું છે;
\v 3 એ માટે, ઓ નેકનામદાર થેઓફિલ, મેં પણ શરૂઆતથી સઘળી વાતોની શોધ ચોકસાઈથી કરીને, તને વિગતવાર લખવાને ઠરાવ્યું,
\v 4 કે જે વાતો તને શીખવવામાં આવી છે, તેઓની નિશ્ચયતા તું જાણે.
\v 5 યહુદાહના રાજા હેરોદના દિવસોમાં ઝખાર્યાહ નામે અબિયાહના વર્ગમાનો એક યાજક હતો; ને તેની વહુ હારૂનની દીકરીઓમાંની હતી, ને તેનું નામ એલીસબેત હતું.
\v 6 અને તે બેહુ દેવની આગળ ન્યાયી હતાં, ને પ્રભુની સઘળી આજ્ઞા તથા વિધિઓ પ્રમાણે નિર્દોષ રીતે ચાલતા હતાં.
\v 7 અને તેઓને સંતાન નહોતું, કારણ કે એલીસાબેત વાંઝણી હતી, ને તેઓ બેહુ ઘણાં ઘરડાં હતાં.
\v 8 અને એમ થયું કે તે પોતાના વર્ગના વારા પ્રમાણે યાજકનું કામ દેવની આગળ કરતો હતો,
\v 9 એટલામાં યાજકપદના રિવાજ પ્રમાણે પ્રભુના મંદિરમાં જઈને ધૂપ ચઢાવવાનો તેનો વારો આવ્યો.
\v 10 અને લોકની આખી સભા ધૂપ કરતી વેળા બહાર પ્રાર્થના કરતી હતી.
\v 11 તેટલામાં ધૂપવેદીની જમણી બાજુએ પ્રભુનો એક દૂત ઉભેલો તેને દેખાયો.
\v 12 અને તેને જોઇને ઝખાર્યાહ ગભરાયો, ને તેને બીક લાગી.
\v 13 પણ દૂતે તેને કહ્યું કે, ઝખાર્યાહ, બી માં; કેમકે તારી વિનંતી સાંભળવામાં આવી છે, ને તારી વહુ એલીસાબેત દીકરો જણશે, ને તેનું નામ તું યોહાન પાડીશ.
\v 14 અને તને હર્ષ તથા આનંદ થશે, ને ઘણાં તેના જન્મના લિખે હરખાશે;
\v 15 કેમકે તે પ્રભુ આગળ મોટો થશે, ને દ્રાક્ષરસ કે દારૂ તે પીશે નહિ; તે પોતાના માના પેટથી પવિત્ર આત્માએ ભરપૂર થશે.
\v 16 અને તે ઇસ્રાએલના વંશમાંના ઘણાને તેઓના દેવ પ્રભુ તરફ ફેરવશે.
\v 17 અને તે એલીયાહના આત્માએ તથા પરાક્રમે તેની આગળ ચાલશે, એ માટે કે તે બાપોનાં મન છોકરા તરફ તથા ન માનનારાઓને ન્યાયીઓના જ્ઞાનમાં [ચાલવાને] ફેરવે; તથા પ્રભુને સારું સિદ્ધ થએલી કોમ તૈયાર કરે.
\v 18 અને ઝખાર્યાહે દૂતને કહ્યું કે, એ મને શાથી જણાય? કેમકે હું ઘરડો છું, ને મારી વહુ ઘણાં વરસની થઇ છે.
\v 19 અને દૂતે તેને ઉત્તર આપતા કહ્યું કે, દવની આગળ ઉભો રહનાર ગબ્રીએલ હું છું, ને તારી સાથે બોલવા તથા તને આ સુવાર્તા કહેવા સારું હું મોકલાયો છું;
\v 20 ને જો, એ વાત બનશે તે દિવસ લગી તું મૂંગો રહેશે ને બોલી શકશે નહિ, કેમકે મારી વાતો જે પોતાને સમયે પુરી થશે તેઓનો વિશ્વાસ તે કીધો નહિ.
\v 21 અને લોક ઝખાર્યાહની વાટ જોહતા હતા, ને તેને મંદિરમાં વાર લાગી, માટે અચંબો પામ્યા.
\v 22 અને તે બહાર આવ્યો ત્યારે તેઓની જોડે તે બોલી શક્યો નહિ; ને મંદિરમાં તેને કંઈ દર્શન થયું હશે એવું તેઓ સમજ્યા; ને તે તેઓને ઈસરો કરતો હતો, ને મુંગો રહ્યો.
\v 23 અને તેના સેવા કરવાના દિવસો પુરા થયા ત્યારે એમ થયું કે તે પોતાના ઘેર ગયો.
\v 24 અને તે દહાડો પછી તેની વહુ એલીસાબેતને ગર્ભ રહ્યો, ને પાંચ મહિના સુધી તે સંતાઈ રહી, ને કહ્યું કે,
\v 25 માણસોમાંથી મારું મેણું ટાળવા સારૂ મારા પર પોતાના દ્રષ્ટિ કરવાના દિવસોમાં પ્રભુએ મને આવું કીધું છે.
\v 26 અને છઠ્ઠે મહિને ગાબ્રીએલ દૂત નાઝારેથ નામે ગાલીલના શહેરમાં એક કુમારિકાની પાસે દેવ તરફથી મોકલાયો હતો.
\v 27 દાઉદના વંશના, યુસફ નામે, એક પુરુષ જોડે તેની સગાઇ થઇ હતી; ને તે કુમારિકાનું નામ મરિયમ હતું.
\v 28 અને દૂતે તેની પાસે આવીને કહ્યું કે, હે કૃપા પામેલી, સુખી રહે, પ્રભુ તારી સાથે છે.
\v 29 પણ એ વચન સાંભળીને તે ઘણી ગભરાઈ, ને વિચાર કરવા લાગી કે, આ કઈ જાતની સલામ હશે!
\v 30 અને દૂતે તેને કહ્યું કે, ઓ મરિયમ, બી માં, કેમકે દેવથી તું કૃપા પામી છે.
\v 31 અને જો, તને ગર્ભ રહેશે ને તું દીકરો જણશે, ને તું તેનું નામ ઇસુ પાડશે.
\v 32 તે મોટો થશે, ને પરાત્પરનો દીકરો કહેવાશે; ને દેવ પ્રભુ તને તેના પિતા દાઉદનું રાજ્યાસન આપશે.
\v 33 અને તે યાકુબના ઘર પર સર્વકાળ રાજ્ય કરશે, ને તેના રાજ્યનો અંત આવશે નહિ.
\v 34 અને મરિયમે દૂતને કહ્યું કે, એ કેમ કરીને થશે? કેમકે મેં કોઈ પુરુષને જણ્યો નથી.
\v 35 અને દૂતે તેને ઉત્તર આપતા કહ્યું કે, પવિત્ર આત્મા તારા પર આવશે, ને પરાત્પરનું પરાક્રમ તારા પર આચ્છાદન કરશે; માટે જે [તારાથી જન્મશે તે પવિત્ર દેવનો દીકરો કહેવાશે.
\v 36 અને જો તારી સગી એલીસાબેતે પણ તેના ઘડપણમાં દીકરાનો ગર્ભ ધર્યો છે; અને જે વાંઝણી કહેવાતી હતી, તેને આ છઠ્ઠો મહિનો જાય છે.
\v 37 કેમકે દેવ પાસેથી [આવેલું] કોઈ પણ વચન પરાક્રમ વગરનું નહિ થશે.
\v 38 અને મરિયમ કહ્યું કે, જો, હું પ્રભુની દાસી, તારા કહ્યા પ્રમાણે મને થાઓ. ત્યારે દૂત તેની પાસેથી ગયો.
\v 39 અને તે દિવસોમાં મરિયમ ઉઠીને પહાડી દેશમાં યહુદાહના એક શહેરમાં ઉતાવળથી ગઇ.
\v 40 અને ઝખાર્યાહને ઘેરે જઈને એલીસાબેતને સલામ કહી.
\v 41 અને એમ થયું કે એલીસાબેતે મરિયમની સલામ સાંભળી, ત્યારે બાળક તેના પેટમાં કૂદ્યું, ને એલીસાબેત પવિત્ર આત્માથી ભરપુર થઇ;
\v 42 ને મોટો ઘાટો પાડીને કહ્યું કે, બાયડીઓમાં તને ધન્ય છે, ને તારા પેથના ફળને ધન્ય છે.
\v 43 અને એ [કુપા] મને ક્યાંથી, કે મારા પ્રભુની માં મારી પાસે આવે?
\v 44 કેમકે, જો, તારી સલામનો અવાજ મારે કાને પડતાં બાળક મારા પેટમાં હરખે કૂદ્યું.
\v 45 અને જેણે વિશ્વાસ કીધો તેણીને ધન્ય છે, કેમકે તેને પ્રભુ તરફથી જે વાતો કહેવામાં આવી છે તેઓ પુરી થશે.
\v 46 અને મરિયમે કહ્યું કે, મારો જીવ પ્રભુને મોટો માને છે,
\v 47 અને દેવ મારા તારનારમાં મારો આત્મા હરખાયો છે,
\v 48 કારણ કે તેણે પોતાની દાસીની દીનાવસ્થા પર દ્રષ્ટિ કીધી છે; કેમકે, જો, હવેથી સઘળી પેઢીઓ મને ધન્ય કહેશે.
\v 49 કેમકે પરાક્રમીએ મારે સારું મોટાં કામ કીધાં છે, ને તેનું નામ પવિત્ર છે.
\v 50 અને જેઓ તેનું ભય રાખે છે, તેઓ પર પેઢી દર પેઢી તેની દયા રહે છે.
\v 51 તેણે પોતાને ભુજ બળ દેખાડ્યું છે, ને ગર્વિષ્ઠોને તેઓની હૃદય ની કલ્પનામાં વેરી નાખ્યા છે.
\v 52 તેને સરદારોને રાજ્યાસન પરથી ઉતારી નાખ્યા છે, ને દીન જનોને તેણે ઉંચો કીધા છે.
\v 53 તેણે ભુખ્યાંઓને સારાં વાનાંથી તૃપ્ત કીધા છે, ને શ્રીમંતોને ખાલી હાથે પાછા કાઢ્યા છે.
\v 54 આપણા બાપદાદાઓને, તેના કહ્યા પ્રમાણે, ઈબ્રાહીમ પર તથા તેના વંશ પર
\v 55 સદા દયા કરવાનું સંભારીને, તેણે પોતાના સેવક ઇસ્રાએલને સહાય કીધી,
\v 56 અને મરિયમ આસરે ત્રણ મહિના સુધી તેની સાથે રહી, ને પાછા પોતાને ઘેર પાછી ગઈ.
\v 57 હવે એલીસાબેતના જણવાના દહાડા પૂરા થયા, એટલે તેની દીકરો જણી.
\v 58 અને તેના પડોસીઓએ તથા સગાંઓએ સાંભળ્યું કે પ્રભુએ તેના પર મોટી દયા કીધી છે, ને તેઓ તેણીની સાથે હર્ષ પામ્યા.
\v 59 અને એમ થયું કે આઠમે દિવસે તેઓ છોકરાની સુનંત કરવા આવ્યા, ને તેઓ તેના બાપના નામ ઉપરથી તેનું નામ ઝખાર્યાહ પાડત;
\v 60 અને તેની માએ ઉત્તર આપતાં કહ્યુ કે, એમ નહિ, પણ તેનું નામ યોહાન પાડવું.
\v 61 અને તેઓએ તેને કહ્યું કે, તારા સગામાંના કોઈનું એવું નામ પાડેલું નથી.
\v 62 અને તેઓએ ઈસારો કરીને તેના બાપને પુછ્યું કે, તું તેનું શું નામ પાડવા ચાહે છે?
\v 63 ને તેણે પાટી માગી, ને એમ લખ્યું કે, તેનું નામ યોહાન છે.
\v 64 અને તેઓ સર્વ અચંબો પામ્યા. અને તરત તેનું મ્હોડું ઉધડી ગયું, ને તેની જીભ [છુટી થઇ], ને તે દેવની સ્તુતિ કરતો બોલવા લાગ્યો.
\v 65 અને તેઓની આસપાસના સર્વ રહેવાસીઓને બીક લાગી, ને યહુદાહના આખા પહાડી દેશમાં એ સઘળી વાતોની ચર્ચા ચાલી.
\v 66 અને જેઓએ તે વાતો સાંભળી તેઓ સઘળાએ તે પોતાના મનમાં રાખીને કહ્યું કે, ત્યારે આ છોકરો કેવો થશે! કેમકે પ્રભુનો હાથ તેના પર હતો.
\v 67 અને તેનો બાપ ઝખાર્યાહ પ્રવિત્ર આત્માએ ભરપુર થયો; ને તેણે એવું ભવિષ્ય કહ્યું કે,
\v 68 ઇસ્રાએલનો દેવ પ્રભુ સ્તુતિવાન થાઓ, કેમકે તેણે પોતાના લોકની મુલકાત લઈને તેઓનો ઉદ્ધાર કીધો છે.
\v 69 અને તેણે જગતના આરંભથી તથા આવેલા પવિત્ર ભવિષ્યવાદીઓના મ્હોથી કહ્યું હતું તે પ્રમાણે,
\v 70 તેણે પોતાના સેવક દાઉદના કુળમાં આપણને સારું તારણનું શીંગ ઉભું કીધું છે,
\v 71 એટલે આપણા શત્રુઓથી તથા આપણા પર દ્વેષ રાખનારા સર્વના હાથમાંથી તારણ;
\v 72 એ સારૂ કે તે આપણા બાપદાદાઓ પ્રત્યે દયા દેખાડે, તથા પોતાનો પવિત્ર કરાર સંભારે,
\v 73 એટલે તેણે આપણા બાપ ઈબ્રાહિમની સાથે જે સમ ખાધા તે;
\v 74 એ માટે કે તે આપણે સારૂ એવું કરે કે, આપણે પોતાના શત્રુઓના હાથમાંથી છુટકો પામીને, નિર્ભયતાથી આપણા આખા આયુષ્યભર તેની આગળ
\v 75 શુદ્ધતાથી તથા ન્યાયીપણાથી તેની સેવા કરીએ.
\v 76 અને, ઓ છોકરા, તું પરાત્પરનો ભવિષ્યવાદી કહેવાશે; કેમકે તું પ્રભુની આગળ ચાલશે, એ માટે કે તું પ્રભુના માર્ગો તૈયાર કરે,
\v 77 તથા તેના લોકના પાપની માફી મળવાથી જે તારણ તેનું જ્ઞાન તું તેઓને આપે.
\v 78 [અને આ માફી] આપણા દેવની ઘણી દયાને લીધે થાય છે; જેણે કરીને અરૂણોદય ઉપરથી આપણા પર આવ્યો છે,
\v 79 એ માટે કે અંધારામાં તથા મરણથી છાયામાં જેઓ બેઠેલા તેઓને તે પ્રકાશ પમાડે તથા આપણા પગને શાંતિના માર્ગમાં દોરી જાય.
\v 80 અને છોકરો મોટો થયો, ને આત્મામાં બળવાન થતો ગયો, અને ઇસ્રાએલમાં તેના પ્રગટ થવાના દિવસ સુધી તે રાનમાં રહ્યો.
\c 2
\p
\v 1 આને એમ થયું કે તે દિવસોમાં કાઈસાર ઔગસ્તસથી એવો ઠરાવ બહાર પડ્યા કે, સર્વ દેશોના લોકનાં નામ નોંધાય.
\v 2 કુરેનિયસ સુરિયાનો હાકેમ હતો, તેના વખતમાં વસ્તીની એ પ્રથમ ગણત્રી થઇ હતી.
\v 3 અને પોતાના નામ નોંધાવવા સારૂ બધાં પોતપોતાના શહેરમાં ગયાં.
\v 4 અને યુસફ પણ ગાલીલના નાઝારેથ શહેરમાંથી યહુદાહ મધ્યે દાઉદનું શહેર જે બેથલેહેમ કહેવાય છે તેમાં,
\v 5 પોતાનું તથા પોતાની ગર્ભવતી વેવીશાળી વહુ મરિયમનું નામ નોંધાવવા ગયો, કેમકે તે દાઉદના વંશ તથા કુળમાંનો હતો.
\v 6 અને એમ થયું કે તેઓ ત્યાં હતાં એટલામાં તેના જણવાના દહાડા પુરા થયા.
\v 7 અને તેણી પોતાનો પ્રથમ દીકરો જણી; અને તેને લુગડે લપેટીને ગભાણમાં સુવાડ્યો, કારણ કે તેઓને સારૂ ધર્મશાળામાં કંઈ જગ્યા નહોતી.
\v 8 અને તે દેશમાં ઘેટાંપાળકો રાત્રે ખેતરમાં રહીને પોતાનાં ટોળાને સાચવતા હતા.
\v 9 અને પ્રભુનો એક દૂત તેઓની પાસે ઉભો રહ્યો, ને પ્રભુનું ગૌરવ તેઓની આસપાસ પ્રકાશ્યું, ને તેઓ ઘણા ભયભીત થયા.
\v 10 અને દૂતે તેઓને કહ્યું કે બીહો માં; કેમકે, જુઓ, હું મોટા આનંદથી સુવાર્તા તમને કહું છું, અને તે સર્વ લોકને સારૂ થશે;
\v 11 કેમકે આજ દાઉદના શહેરમાં તમારે સારું એક તારનાર, એટલે ખ્રિસ્ત બ્રભુ જનમ્યો છે.
\v 12 અને તમારે સારૂ એ નિશાની છે કે, તમે એક બાળકને લુગડે લપેટેલો ગભાણમાં સૂતેલો જોશો.
\v 13 અને એકાએક દૂતની સાથે આકાશી સેનાનો સમુદાય પ્રકટ થયો; તેઓ દેવની સ્તુતિ કરીને કહેતા હતા કે,
\v 14 પરમ ઉંચામાં દેવને મહિમા, તથા પૃથ્વીમાં જે માણસો વિષે તે પ્રસન્ન છે, તેઓ મધ્યે શાંતિ.
\v 15 અને એમ થયું કે દૂતો તેઓની પાસેથી આકાશમાં ગયા પછી, તે ઘેટાંપાળકોએ એક બીજાને કહ્યું કે, ચાલો, હવે આપણે બેથલેહેમ જઈને, ને આ થએલી વાત જેની ખબર પ્રભુએ આપણને આપી છે તે જોઈએ.
\v 16 અને તેઓ ઉતાવળથી ગયા, ને મરિયમને તથા યુસફને તથા ગભાણમાં સુતેલા બાળકને દીઠાં.
\v 17 અને દીઠા પછી જે વાત એ છોકરા સંબંધી તેઓને કહેવામાં આવી હતી, તે તેઓએ જાહેર કીધી.
\v 18 અને જે વાતો ઘેટાંપાળકોએ તેમને કહી, તેથી સઘળા સાંભળનારાઓ અચરત થયા,
\v 19 પણ મરિયમ એ સઘળી વાતો મનમાં રાખીને તેઓ વિષે વિચાર કરતી.
\v 20 અને ઘેટાંપાળકોએ જેમ તેઓને કહેવામાં આવ્યું હતું તેં તેઓએ બધું સાંભળ્યું તથા જોયું, તેને લીધે તેઓ દેવનો મહિમા તથા સ્તુતિ કરતા પાછા ગયા.
\v 21 અને આઠ દહાડા પુરા થયા પછી તેની સુનંત કરવાનો વખત આવ્યો, ત્યારે તેનું નામ ઇસુ પાડ્યું, કે જે નામ તે પેટે રહ્યો ત્યાર પહેલાં દૂતે પાડ્યું હતું.
\v 22 અને મુસાના નિયમશાસ્ત્ર પ્રમાણે તેઓના શુદ્ધિકરણ દિવસ પુરા થયા,
\v 23 ત્યારે જેમ પ્રભુના નિયમશાસ્ત્રમાં લખેલું છે, કે પેહેલો અવતરેલો દરેક નાર પ્રભુને સારું પવિત્ર કહેવાય, તે પ્રમાણે તેઓ તેને પ્રભુની આગળ હાજર કરવાને,
\v 24 તથા પ્રભુના નિયમશાસ્ત્રમાં કહ્યા પ્રમાણે એક જોડ હોલાનો અથવા કબુતરનાં બે બચ્ચાંનો યજ્ઞ કરવા સાર, તોઓ તેને યરુશાલેમમાં લાવ્યાં.
\v 25 અને જુઓ, શિમઓન નામે એક માણસ યરુશાલેમમાં હતો, અને તે માણસ ન્યાયી તથા ધાર્મિક હતો, ને ઇસ્રાએલના દિલાસાની વાટ જોતો હતો, ને પવિત્ર આત્મા તેના પર હતો.
\v 26 અને પવિત્ર આત્માએ તેને જણાવ્યું હતું કે, પ્રભુના ખ્રીસ્તને જોયા પહેલાં તું મોત નહિ દેખે.
\v 27 અને તે આત્મા[ની પ્રેરણા]થી મંદિરમાં આવ્યો, ને નિયમશાસ્ત્રના વિધિ પ્રમાણે બાળક ઇસુ વિષે કરવા સારૂ, તેનાં માબાપ તેને માંહે લાવ્યા,
\v 28 ત્યારે તેણે તેને ખોળામાં લઈને દેવની સ્તુતિ કરીને કહ્યું કે,
\v 29 ઓ સ્વામી, હવે તારા વચન પ્રમાણે તું તારા દાસને શાંતિએ જવા દે;
\v 30 કેમકે મારી આંખોએ તારું તારણ દીઠું છે,
\v 31 જેણે સર્વ લોકની સન્મુખ તે સિદ્ધ કીધું છે;
\v 32 વિદેશીઓને પ્રકાશ આપવા સારૂ, તથા તારા ઇસ્રાએલી લોકોનો મહિમા થવા સારૂ તે અજવાળું છે.
\v 33 અને તેના સંબંધી જે વાતો કહેવામાં આવી, તેથી માબાપ અચરત થતાં હતાં.
\v 34 અને શિમઓને તેઓને આશીર્વાદ દીધો, અને તેની માં મરિયમને કહ્યું કે , જો, આ બાળક ઇસ્રાએલમાંના ઘણાના પડવા, તથા પાછા ઉઠવા સારૂ, તથા જેની વિરુદ્ધ વાંધા લેવામાં આવે તેવી નિશાની થવા સારું ઠરાવેલો છે.
\v 35 હા, ને તારા પોતાના જીવને તરવાર વીંધી નાખશે; એ માટે કે ઘણાં મનની કલ્પના પ્રગટ થાય.
\v 36 અને આશેરના કુળની ફાનુએલની દીકરી આન્ના નામે, એક ભવિષ્યવાદેણ હતી, તે ઘણી વૃદ્ધ થઇ હતી, તે પોતાના કુંવારાપણા પછી પોતાની વરની સાથે સાત વરસ સુધી રહેલી હતી,
\v 37 ને તે ચોર્યાસી વરસથી વિધવા હતી; તે મંદિરમાંથી ખસતી ન હતી, ને રાતદિવસ ઉપવાસ તથા પ્રાર્થનાઓસહિત તે ભક્તિ કર્યા કરતી.
\v 38 અને તેણે તેજ ઘડીએ ત્યાં આવીને પ્રભુની સ્તુતિ કીધી, ને જેઓ યરૂશાલેમના ઉદ્ધારની વાત જોતા હતા તે સઘળાને તેના સંબંધી વાત કરી.
\v 39 અને તેઓ પ્રભુના નિયમશાસ્ત્ર પ્રમાણે બધું કરી ચુક્યા પછી પછી ગાલીલમાં પોતાના શહેર નાઝારેથમાં પાછાં ગયા.
\v 40 અને તે છોકરો મોટો થયો, ને જ્ઞાનથી ભરપૂર થઈને બળવાન થયો, ને દેવની કૃપા તેના પર હતી.
\v 41 અને તેનાં માબાપ વરસોવરસ પાસ્ખાપર્વમાં યરૂશાલેમ જતા હતાં.
\v 42 અને તે બાર વરસનો થયો, ત્યારે તેઓ પર્વની રીત પ્રમાણે ત્યાં ગયા.
\v 43 અને [પર્વ]ના દિવસો પુરા કરીને તેઓ પાછાં જવા લાગ્યાં, ત્યારે છોકરો ઇસુ યરુશાલેમમાં પછવાડે રહ્યો, ને તેનાં માબાપને તેની ખબર ન પડી.
\v 44 પણ તે સંઘમાં છે, એમ ધરીને તેઓએ એક મજલ ગયા પછી પોતાનાં સગામાં તથા ઓળખીતામાં તેને શોધ્યો.
\v 45 અને તે તેઓને જડ્યો નહિ, ત્યારે તેઓ તેને શોધતા શોધતા યરુશાલેમમાં પાછા ગયા.
\v 46 અને એમ થયું કે ત્રણ દહાડા પછી તેઓએ તેને મંદિરમાં ધર્મશિક્ષકોની વચમાં બેઠેલો તેઓનું સંભાળતો તથા તેઓને સવાલો પૂછતો દીઠો.
\v 47 અને જેઓએ તેનું સાંભળ્યું તેઓ બધા તેની સમજણથી તથા તેના ઉત્તરોથી વિસ્મિત થયા.
\v 48 અને તેને જોઇને તેઓ અચરત પામ્યા; ને તેની માએ તેને કહ્યું કે, દીકરા, અમારી સાથે તું આવી રીતે કેમ વર્ત્યો? જો, તારા બાપે તથા મેં દુઃખી થઈને શોધ કીધી.
\v 49 અને તેણે તેઓને કહ્યું કે,, તમે મારી શોધ શા માટે કીધી? શું તમે જાણતા નહોતાં ક મારા બાપને ત્યાં મારે હોવું જોઈએ?
\v 50 અને જે વાત તેણે તેઓને કહી તે તેઓ સમજ્યાં નહિ.
\v 51 અને તે તેઓની સાથે ગયો, ને નાઝારેથમાં આવ્યો, ને તે તેઓને આધીન રહ્યો, ને તેની માએ એ સઘળી વાતો પોતાના મનમાં રાખી.
\v 52 અને ઇસુ જ્ઞાનમાં તથા કદમાં, ને દેવની તથા માણસની પ્રસન્નતામાં વધતો ગયો.
\c 3
\p
\v 1 હવે તીબેરયસ કાઈસારની કારકીદીને પંદરમે વરસે, જયારે પંતિયસ પીલાત યહુદાહનો અધિપતિ, તથા હેરોદ ગાલીલનો રાજા, તથા તેનો ભાઈ ફિલીપ ઇતુરાઈ તથા ત્રાખોનીતી દેશનો રાજા, તથા લુસનાયસ આબિલેનેનો રાજા હતો,
\v 2 ને આન્નાસ તથા કાયાફાસ પ્રમુખ યાજકો હતા, ત્યારે ઝખાર્યાહના દીકરા યોહાનની પાસે દેવનું વચન રાનમાં આવ્યું.
\v 3 અને તે યર્દનની આસપાસના સઘળા પ્રદેશમાં પાપની માફીને સારૂ પસ્તાવાનું બાપ્તિસમાં પ્રગટ કરતો આવ્યો.
\v 4 યશાયાહ ભવિષ્યવાદીનાં વચનોના પુસ્તકમાં જેમ લખ્યું છે કે, 	રાનમાં ઘાંટો પાડનારની વાણી, કે પ્રભુનો માર્ગ સિદ્ધ કરો, તેની વાટો પાધરી કરો; 
\v 5 હરેક નીચાણ પુરાશે, ને હરેક પહાડ તથા ટેકરો નીચા કરાશે, ને વાંકું શીધું થશે, ને ખાડાટેકરાવાળા માર્ગ સપાટ થશે;
\v 6 ને સઘળા દેહધારી દેવનું તારણ જોશે.
\v 7 ત્યારે જે ઘણા લોકો તેનાથી બાપ્તિસમા પામવા સારૂ આવ્યા, તેઓને તેણે કહ્યું કે, ઓ સર્પોના વંશ, આવનાર ક્રોધથી નાસવાને તમને કોણે ચેતાવ્યા? 
\v 8 તો પસ્તાવો [કરનારને] શોભે એવાં ફળ ઉપજાવો, ને પોતાના મનમાં એમ ન કહેવા માંડો કે, ઈબ્રાહીમ અમારો બાપ છે, કેમકે હું તમને કહું છું કે, દેવ આ પત્થરોમાંથી ઈબ્રાહીમને સારૂ વંશ ઉત્પન્ન કરી શકે છે.
\v 9 અને વળી હમણાં ઝાડોની જડ પર કુહાડો લગાડેલો છે, માટે જે હરેક ઝાડ સારાં ફળ આપતું નથી, તે કપાય છે, ને અગ્નિમાં નંખાય છે.
\v 10 અને લોકોએ તેને પુછતાં કહ્યું, ત્યારે અમારે શું કરવું?
\v 11 ને તેણે તેઓને ઉત્તર આપતા કહ્યું કે, જેની પાસે બે અંગરખા હોય તે જેની પાસે એક નથી તેને આપે; ને જેની પાસે ખાવાનું હોય તે પણ એમજ કરે.
\v 12 અને દાણીઓ પણ બાપ્તિસમાં પામવા સારૂ આવ્યા, ને તેને પુછ્યું કે, ઉપદેશક, અમારે શું કરવું?
\v 13 ને તેણે તેઓને કહ્યું કે, જે તમારે સારું નીમેલું છે, તે કરતાં વધારે બલાત્કારી ન લો.
\v 14 અને સિપાઈઓએ પણ તેને પુછતાં કહ્યું કે, અમારે શું કરવું? ને તેણે તેઓને કહ્યું કે, કોઈ પર જબરદસ્તી ન કરો, તેમજ ગેરકાયદે કોઈ પાસેથી બલાત્કારે કંઈ ન લો, ને તમારા પગારથી સંતોષી રહો.
\v 15 અને લોક વાત જોતા હતા, ને સઘળા યોહાન સંબંધી પોતાના મનમાં વિચાર કરતા હતા કે, એ ખ્રિસ્ત હશે કે નહિ; 
\v 16 ત્યારે યોહાને ઉત્તર આપતાં સર્વને કહ્યું કે, હું તો પાણીથી તમારું બાપ્તિસમાં કરું છું, પણ મારા કરતા જે બળવાન તે આવે છે, કે જેના ચંપલની વાઘરી છોડવા હું યોગ્ય નથી, તે પવિત્ર આત્માથી તથા અગ્નિથી તમારું બાપ્તિસમાં કરશે.
\v 17 તેનું સુપડું તેના હાથમાં છે, ને તેથી તે પોતાની ખળીને સાફ કરી નાખશે, ને ઘઉં પોતાની વખારમાં તે ભરી રાખશે; પણ ભુસું ન હોલવાનાર અગ્નિમાં બાલી નાખશે.
\v 18 અને તેણે બીજો ઘણો બોધ કરતાં લોકોને સુવાર્તા પ્રગટ કરી.
\v 19 પણ તેન ભાઈની વહુ હેરોદિયાસને લીધે, તથા જે ભુંડા કામ તેણે કીધાં હતાં તે બધાંને લીધે હેરોદને યોહાને તાપકો દીધો હતો; 
\v 20 તેથી તે સઘળા ઉપરાંત તેણે યોહાનને બંદીખાનામાં પુર્યો.
\v 21 અને એમ થયું કે સર્વ લોક બાપ્તિસમા પામ્યા પછી ઇસુ પણ બાપ્તિસમા પામીને પ્રાર્થના કરતો હતો, એટલામાં આકાશ ઉઘડી ગયું; 
\v 22 અને પવિત્ર આત્મા દેહરૂપે કબૂતરની પેઠે તેના પર ઉતર્યા; ને આકાશમાંથી એવી વાણી થઇ કે, તું મારો વહાલો દીકરો છે, તારા પર હું પ્રસન્ન છું.
\v 23 અને ઇસુ પોતે [બોધ] કરવા લાગ્યો, ત્યારે તે આસરે ત્રીસ વર્ષની ઉમરનો હતો, અને (ધાર્યા પ્રમાણે) તે યુસફનો દીકરો હતો, જે હેલીનો [દીકરો], 
\v 24 જે માત્થાતનો, જે લેવીનો, જે મલખીનો, જે યાનાઈનો, જે યુસફનો, 
\v 25 જે માતાથિયાસનો, જે આમોસનો, જે નાહુમનો, જે અસલીનો, જે નગાઈનો, 
\v 26 જે માથનો, જે માતાથિયાસનો, સમઇનનો, જે યોસેખનો, જે યોદાનનો,
\v 27 જે યોઆનાનનો, જે રેસાનો, જે ઝરૂબ્બાબેલનો, જે શઆલ્તીએલનો, જે નેરીનો, 
\v 28 જે મલખીનો, જે આદીનો, જે કોસામનો, જે અલમાદામનો, જે એરનો,
\v 29 જે યેશુનો, જે અલીએઝરનો, જે યોરીમનો, જે માત્થાતનો, જે લેવીનો,
\v 30 જે સીમેઓનનો, જે યહુદાનો, જે યુસફનો, જે યોનામનો, જે એલિયાકીમનો,
\v 31 જે મેલેઆનો, જે મેન્નાનો, જે માતાથાનો, જે નાથાનનો, જે દાઉદનો, 
\v 32 જે યશાઈનો, જે ઓબેદનો, જે બોઆઝનો, જે સલમોનનો, જે નાસોનનો, 
\v 33 જે અમીનાદાબનો, જે અરનીનો, જે હેઝરોનનો, જે પેરેઝનો, જે યહુદાહનો, 
\v 34 જે યાકુબનો, જે ઇસ્હાકનો, જે ઇબ્રાહીમનો, જે તેરાહનો, જે નાહોરનો,
\v 35 જે સરૂગનો, જે રેઉનો, જે પેલેગનો, જે એબેરનો, જે શેલાહનો,
\v 36 જે કાઈનાનનો, જે આર્ફાક્સાદનો, જે શેમનો, જે નુહનો, જે લામેખનો, 
\v 37 જે મથુસેલાહનો, જે હનોખનો, જે યારેદનો, જે મહાલાલએલનો, જે કાઈનાનનો, 
\v 38 જે અનોશનો, જે શેથનો, જે આદમનો, જે દેવનો.
\c 4
\p
\v 1 અને ઇસુ પવિત્ર આત્માથી ભરપુર થઈને યર્દનથી પાછો ફર્યો, ને ચાળીસ દહાડા લગી આત્માથી અહીંતહીં રાનમાં દોરવાયો,
\v 2 ને તે [દરમ્યાન] શેતાનથી તેનું પરીક્ષણ થતું; ને તે દિવસોમાં તેણે કંઈ ખાધું નહિ, ને તે પુરા થયા પછી તે ભૂખ્યો થયો.
\v 3 અને શેતાને તેને કહ્યું કે, જો તું દેવનો દીકરો છે તો આ પત્થરને આજ્ઞા કર કે, તે રોટલો થાય.
\v 4 અને ઈસુએ તેને ઉત્તર આપ્યો કે, એમ લખ્યું છે કે, માણસ એકલી રોટલીથી નહિ જીવશે.
\v 5 અને તે તેને ઉંચી જગ્યાએ લઇ ગયો, ને એક પળમાં જગતનાં સઘળા રાજ્ય તેને દેખાડ્યાં.
\v 6 અને શેતાન તેને કહ્યું કે, આ બધો અધિકાર તથા તેઓનો મહિમા હું તને આપું છું;
\v 7 માટે જો તું મારી આગળ [પડીને] ભજન કરશે તો તે સઘળું તારું થશે.
\v 8 અને ઈસુએ તેને ઉત્તર આપતાં કહ્યું કે, એમ લખ્યું છે કે, તારે તારા દેવ પ્રભુનું ભજન કરવું, ને એકલાં તેનીજ સેવા કરવી.
\v 9 અને તે તેને યરૂશાલેમ લઇ ગયો, ને મંદિરના બુરૂજ પર તેને ઉભો રાખીને તેણે તેને કહ્યું કે, જો તું દેવનો છે તો અહીંથી હેઠળ પડ.
\v 10 કેમકે લખ્યું છે કે, તે પોતાના દૂતોને તારા સંબંધી આજ્ઞા કરશે કે તેઓ તારું રક્ષણ કરે; 
\v 11 અને તેઓ પોતાના હાથે તને ધરી લેશે, રખેને તારો પગ પત્થર પર અફળાય.
\v 12 અને ઈસુએ તેને ઉત્તર આપતા કહ્યું કે, એમ કહેલું છે કે, તારે તારા દેવ પ્રભુનું પરીક્ષણ ન કરવું.
\v 13 અને શેતાન સર્વ પરીક્ષણ પુરૂં કરીને કંઇક મુદત સુધી તેની પાસેથી ગયો.
\v 14 અને ઇસુ આત્માને પરાક્રમે ગાલીલમાં પાછો આવ્યો, ને તેના સંબંધીની ચરચા આસપાસમાં આખા દેશમાં ફેલાઈ ગઈ.
\v 15 અને તેણે તેઓનાં સભાસ્થાનોમાં બોધ કીધો, ને સઘળાંથી ને માન પામ્યો.
\v 16 અને નાઝારેથ જ્યાં તે ઊછર્યો હતો ત્યાં તે આવ્યો, ને પોતાની રીત પ્રમાણે તે વિશ્રામવારે સભાસ્થાનમાં ગયો, ને વાંચવા સારું તે ઉભો થયો.
\v 17 અને યશાયાહ ભવિષ્યવાદીનું પુસ્તક તેને આપવામાં આવ્યું, ને તેણે તે પુસ્તક ઉઘાડીને, જ્યાં નીચે પ્રમાણે લખ્યું છે તે જગ્યા કાઢી કે,
\v 18 પ્રભુનો આત્મા મારા પર છે, કેમકે દરિદ્રીઓ આગળ સુવાર્તા પ્રગટ કરવા સારૂ તેણે મારો અભિષેક કીધો છે; બંદીવાનોનો છુટકો તથા આંધળાઓને દ્રષ્ટિ પામવાનું જાહેર કરવા, ઘાયલ થયેલાઓને છોડાવવા,
\v 19 તથા પ્રભુનું માન્ય વરસ પ્રગટ કરવા સારૂ તેણે મને મોકલ્યો છે.
\v 20 અને તેણે પુસ્તક બંદ કીધું, અને સેવકને પાછું આપીને બેસી ગયો, અને સભામાં સહુની નજર તેના પર ચોંટી રહી હતી.
\v 21 અને તે તેઓને કહેવા લાગ્યો કે, આજ આ લેખ તમારા સાંભળતાં પુરો થયો છે.
\v 22 અને બધાએ તેની વિષે સાક્ષી આપી, ને જે કૃપાની વાતો તેના મ્હોમાંથી નીકળી તેથી તેઓએ અચરત થઈને કહ્યું કે, શું એ યુસફનો દીકરો નથી?
\v 23 ને તેણે તેઓને કહ્યું કે, આ દૃષ્ટાંત તમે નિશ્ચય મને કહેશો કે, વૈદ, તું પોતાને સાજો કર; કાપરનાહુમમાં કરેલા જે જે કામો વિષે અમે સાંભળ્યું તેવા કામો અહીં તારા પોતાના વતનમાં પણ કર.
\v 24 અને તેણે કહ્યું કે, હું તમને ખચિત કહું છું કે, કોઈ ભવિષ્યવાદી પોતાના વતનમાં માન્ય નથી.
\v 25 પણ હુમ તમને સાચું કહું કે એલીયાહના સમયમાં સાડા ત્રણ વરસ સુધી આકાશ બંધ રહ્યું, ને આખા દેશમાં મોટો દુકાળ પડ્યો, ત્યારે ઘણી વિધવાઓ ઇસ્રાએલમાં હતી;
\v 26 ને એલીયાહને તેઓમાંની કોઈ પાસે નહિ, પણ સિદોનના સારફાથમાં એક વિધવા હતી તેનીજ પાસે મોકલવામાં આવ્યો હતો.
\v 27 વળી અલીશા ભવિષ્યવાદીના વખતમાં ઘણા કોઢિયા ઇસ્રાએલમાં હતા, ને સુરીયાના નાઅમાન શિવાય તેઓમાંનો કોઈ શુદ્ધ કરાયો ન હતો.
\v 28 અને એ વાત સાંભળીને સભામાંના સઘળા ક્રોધે ભરાયા; 
\v 29 ને તેઓએ ઉઠીને તેને શહેર બહાર કાઢી મુક્યો, ને તેને હેઠળ પડી નાખવા સારૂ જે પહાડ પર તેઓનું શહેર બાંધેલું હતું તેની કોરે તેઓ તેને લઇ ગયા.
\v 30 પણ તે તેઓની વચમાં થઈને ચાલ્યો ગયો.
\v 31 અને તે ગાલીલના કાપરનાહુમ શહેરમાં આવ્યો; ને વિશ્રામવારે તેઓને બોધ કરતો હતો; 
\v 32 અને તેઓ તેના બોધથી અચરત થયા, કેમકે તેનું બોલવું અધિકારસહિત હતું.
\v 33 અને સભાસ્થાનમાં અશુદ્ધ ભૂત વળગેલો એક માણસ હતો, જેણે મોટે ઘાટે બૂમ પાડીને કહ્યું કે,
\v 34 અરે, ઇસુ નાઝારી, તારે ને અમારે શું છે? શું તું અમારો વિનાશ કરવા આવ્યો છે? તું કોણ છે તે હું જાણું છું, એટલે દેવનો પવિત્ર.
\v 35 અને ઈસુએ તેને ધમકાવીને કહ્યું કે, ચાનો રહે, ને તેમાંથી નીકળ. અને ભૂત તેને વચમાં પાડીને તેને કંઈ નુકસાન કીધા વિના તેમાંથી નીકળ્યું.
\v 36 અને બધાને અચરત લાગ્યું, ને તેઓએ મહોમાંહે કહ્યું કે, આ કેવું વચન છે! કેમકે તે અધિકાર તથા પરાક્રમ સહિત અશુદ્ધ આત્માઓને હકમ કરે છે, ને તેઓ નીકળી જાય છે.
\v 37 અને આસપાસના પ્રદેશની સર્વ જગ્યાએ તેની વિષેની ચર્ચા ફેલાઈ ગઈ.
\v 38 અને સભાસ્થાનમાંથી ઉઠીને તે સીમોનના ઘરમાં ગયો. અને સિમોનની સાસુને સખત તાવ આવતો હતો, ને તેના હકમાં તેઓએ તેને વિનંતી કીધી.
\v 39 અને તેણે તેની પાસે ઉભા રહીને તાવને ધમકાવ્યો,  ને તે તેમાંથી નીકળી ગયો; અને તે તરત ઉઠીને તેઓની સેવા કરવા લાગી.
\v 40 અને સુરજ આથમથી વખતે જેઓને ત્યાં નાના પ્રકારના રોગથી પિડાતા માણસો હતા તેઓ તેમને તેની પાસે લાવ્યા, ને તેણે તેઓમાંના દરેક પર હાથ મુકીને તેઓને સાજા કીધા.
\v 41 અને ભૂતો પણ ઘણાંઓમાંથી નીકળ્યાં, ને ઘાટો પાડીને કહેતા હતા કે, તું દેવનો દીકરો છે. અને તેણે તેઓને ધમકાવ્યાં, ને બોલવા દીધાં નહિ, કેમકે તેઓ જાણતા હતા કે, તે ખ્રિસ્ત છે. 
\v 42 અને દહાડો ઉગ્યો ત્યારે તે નીકળીને ઉજડ ઠેકાણે ગયો, ને લોકો તેની શોધ કરતા તેની પાસે આવ્યા, અને તે તેઓની પાસેથી ન જાય માટે તેઓએ તેને અટકાવવાનું કર્યું.
\v 43 પણ તેણે તેઓને કહ્યું કે, મારે બીજાં શહેરોમાં પણ દેવના રાજ્યની સુવાર્તા પ્રગટ કરવી જોઈએ, કેમકે એ સારૂ હું મોકલાયો છું.
\v 44 અને ગાલીલનાં સભાસ્થાનોમાં તે વાત પ્રગટ કરતો રહ્યો.
\c 5
\p
\v 1 અને એમ થયું કે ઘણા લોક તેના પર પડાપડી કરીને દેવની વાત સાંભળતા હતા, ત્યારે તે ગેન્નેસારેતના સરોવરને કાંઠે ઉભો રહ્યો હતો.
\v 2 અને તેણે સરોવરને કાંઠે લાગેલી બે હોડી દીઠી, પણ માછીઓ તેઓ પરથી ઉતરીને જાળો ધોતા હતા.
\v 3 તે હોડીઓમાંની એક સીમોનની હતી, તે પર તે ચઢયો, ને તેને કાંઠાથી થોડે દૂર હંકારવાનું કહ્યું. અને તેણે બેસીને લોકોને હોડી પરથી બોધ કીધો.
\v 4 અને બોલી રહ્યા પછી તેણે સિમોનને કહ્યું કે, ઉંડા પાણીમાં હંકારો, ને [માછલાં] પકડવા સારૂ તમારી જાળો નાખો. 
\v 5 અને સીમોને ઉત્તર આપતા કહ્યું કે, સાહેબ, અમે આખી રાત મહેનત કીધી, પણ કશું પકડ્યું નહિ, તોપણ તારો કહ્યાથી હું જાળો નાખીશ.
\v 6 અને એમ કીધા પછી તેઓએ માછલાંનો મોટો જથો ઘેરી લીધો, ને તેઓની જાળ ફાટવા લાગી.
\v 7 અને તેઓનાં ભાગિયા બીજી હોડીમાં હતા તેઓને તેઓ ઇસારો કીધો કે, તેઓ આવીને તેઓને સહાય કરે; અને તેઓએ આવીને બન્ને હોડીઓ એવી ભરી કે તેઓ ડૂબવા લાગી.
\v 8 અને તે જોઇને સીમોન પીતરે ઈસુના પગ આગળ પડીને કહ્યું કે, ઓ પ્રભુ, મારી પાસેથી જા, કેમકે હું પાપી માણસ છું.
\v 9 કેમકે તે તથા તેના સઘળા સાથીઓ માછલાંનો જે જથો પકડ્યો હતો, તેથી અચરતી પામ્યા.
\v 10 અને ઝબદીના દીકરા, યાકુબ તથા યોહાન, જે સીમોનના ભાગ્યા હતા, તેઓને પણ અચંબો લાગ્યો. અને ઈસુએ સીમોનને કહ્યું કે, બી મા, હવેથી તું માણસો પકડનાર થશે.
\v 11 અને તેઓની હોડીઓને કાંઠે લાવ્યા પછી તેઓ બધું મુકીને તેની પાછળ ચાલ્યા.
\v 12 અને એમ થયું કે તે એક શહેરમાં હતો, ત્યારે જુઓ, એક કોઢે ભરેલો માણસ હતો; ને તે ઈસુને જોઇને તેને પગે પડ્યો; ને તેને વિનંતી કરતા બોલ્યો, પ્રભુ, જો તું ચાહો તો તું મને શુદ્ધ કરી શકે છે.
\v 13 અને તેણે હાથ લાંબો કર્યો, ને તેને અડકીને કહ્યું કે, હું ચાહું છું, તું શુદ્ધ થા. અને તરત તેનો કોઢ જતો રહ્યો.
\v 14 અને તેણે તેને તાકીદ કીધી કે કોઈને કહેવું નહિ, પણ મુસાના ફરમાવ્યા પ્રમાણે જઈને યાજકને પોતાને દેખાડ, ને તારા શુદ્ધિકરણને લીધે, તેઓને માટે સાક્ષી તરીકે, અર્પણ ચઢાવ.
\v 15 પણ તેના સંબંધીને ચરચા ઉલટી વધારે ફેલાઈ, ને અતિઘણા લોક સાંભળવા સારૂ તથા પોતાના મંદવાડથી સજા થવા સારૂ તેની પાસે એકઠા થયા.
\v 16 પણ પોતે એકાંતે રાનમાં જઈને પ્રાર્થના કીધી.
\v 17 અને એમ થયું કે એક દહાડો તે બોધ કરતો હતો, ત્યારે ફરોશીઓ તથા નિયમોપદેશકો ગાલીલના હરેક ગામમાંથી તથા યહુદાહથી તથા યરૂશાલેમથી આવીને ત્યાં બેઠા હતા, ને [મંદાને] સાજા કરવા સારૂ પ્રભુનું પરાક્રમ તેની પાસે હતું.
\v 18 અને જુઓ, કેટલાએક જણ એક પક્ષઘાતી માણસને ખાટલા પર લાવ્યા, ને તેને માંહે લઇ જઈને તેની આગળ મુકવાનો તેઓએ પ્રયત્ન કીધો;
\v 19 પણ તેને માંહે લઇ જવાનો લાગ ભીડને લીધે ન ફાવ્યાથી તેઓએ ધાબા પર ચઢીને છાપરામાં થઈને તેને ખાટલા સુદ્ધાં ઇસુની આગળ વચ્ચે ઉતાર્યો.
\v 20 ને તેણે તેઓનો વિશ્વાસ જોઇને તેને કહ્યું કે, માણસ, તારાં પાપ તને માફ થયાં છે.
\v 21 અને શાસ્ત્રીઓ તથા ફરોશીઓ માહોમાંહે વિચાર કરીને કહેવા લાગ્યા કે, આ દુર્ભાષણ કરનાર કોણ છે? એકલા દેવ શિવાય બીજો કોણ પાપની માફી આપી શકે છે? 
\v 22 પણ ઇસુએ તેઓના વિચાર જાણીને તેઓને ઉત્તર આપતા કહ્યું કે, તમે પોતાના મનમાં શા વિચાર કરો છો?
\v 23 આ બેમાનું વધારે સહેલું કયું છે, તારાં પાપ તને માફ થયાં છે, એમ કહેવું, અથવા ઉઠીને ચાલ, એમ કહેવું?
\v 24 પણ પૃથ્વી પર માણસના દીકરાને પાપ માફ કરવાનો અધિકાર છે, એ તમે જાણો માટે, (તેણે પક્ષઘાતીને કહ્યું કે) હું તને કહું છું કે ઉઠ, તારો ખાટલો ઉચકીને તારે ઘેર ચાલ્યો જા.
\v 25 અને તરત તે તેઓની આગળ ઉઠીને જે પર તે સૂતો હતો તે ઉંચકીને દેવની સ્તુતિ કરતો પોતાને ઘેર ગયો.
\v 26 અને સઘળા વિસ્મિત થયા, ને તેઓએ દેવની સ્તુતિ કીધી; ને તેઓએ ભયભીત થઈને કહ્યું કે, આજ અપને અજાયબ જેવી વાતો જોઈ છે.
\v 27 ત્યાર પછી તે નીકળ્યો ને લેવી નામે એક દાણી દાણની ચોકી પર બેઠેલો હતો તેને જોઇને તેણે કહ્યું કે, મારી પાછળ ચાલ.
\v 28 અને તે સઘળું મુકીને ઉઠ્યો, ને તેની પાછળ ગયો.
\v 29 અને લેવીએ પોતાને ઘેર તને સારૂ મોટી મિજબાની કીધી, ને દાણીઓ તથા બીજાઓનો મોટો જથો તેઓની સાથે જમવા બેઠો હતો. 
\v 30 અને ફરોશીઓએ તથા તેઓના શાસ્ત્રીઓએ તેના શિષ્યોની સામે કચકચ કરીને કહ્યું કે, તમે દાણીઓ તથા પાપીઓની સાથે કેમ ખાઓ પીઓ છો? 
\v 31 ને ઈસુએ તેઓને ઉત્તર આપતાં કહ્યું કે, જેઓ સાજા છે તેઓને વૈદની અગત્ય નથી, પણ જેઓ માંદા છે તેઓને છે; 
\v 32 ન્યાયીઓને નહિ, પણ પાપીઓને પસ્તાવાને સારૂ બોલાવવા હું આવ્યો છું.
\v 33 અને તેઓએ તેને કહ્યું કે, યોહાનના શિષ્યો અને તેમજ ફરોશીઓના શિષ્યો પણ વારંવાર ઉપવાસ તથા પ્રાર્થના કરે છે, પણ તારા શિષ્યો ખાય પીએ છે.
\v 34 અને ઈસુએ તેઓને કહ્યું કે, વાર જાનૈયાઓની સાથે છે ત્યાં સુધી તેઓની પાસે તમે ઉપવાસ કરાવી શકો છો શું?
\v 35 પણ એવા દહાડા આવશે; અને વાર તેઓની પાસેથી લઇ લેવાશે, ત્યારે તે દહાડાઓમાં તેઓ ઉપવાસ કરશે.
\v 36 અને તેણે તેઓને એક દ્રષ્ટાંત પણ કહ્યું કે, નવા લૂગડામાંથી કટકો ફાડીને કોઈ માણસ જુના લુગડાને થિગડું દેતું નથી; જો દે તો તે નવું ફાડશે, ને વળી નવામાંથી લીધેલું થિગડું જુનાને મળતું નહિ આવશે.
\v 37 અને નવો દ્રાક્ષરસ જુની મસકોમાં કોઈ ભરતું નથી, જો ભરે તો નવો દ્રાક્ષરસ મસકોને ફાડી નાખશે, અને પોતે ઢળી જશે ને મસકોને નાશ થશે.
\v 38 પણ નવો દ્રાક્ષરસ નવો મસકોમાં ભરવો જોઈએ.
\v 39 અને જુનો દ્રાક્ષરસ પીધા પછી કોઈ નવાને ચહાતો નથી, કેમકે તે કહે છે કે. જુનો સારો છે.
\c 6
\p
\v 1 અને એમ થયું કે વિશ્રામવારે તે ખેતરોમાં થઈને જતો હતો, ને તેના શિષ્યો કણસલાં તોડતા, ને હાથે મસળીને ખાતા હતા.
\v 2 પણ ફરોશીઓમાંના કેટલાએક કહ્યું કે, વિશ્રામવારે જે કરવું ઉચિત નથી તે તમે કેમ કરો છો?
\v 3 ને ઇસુએ તેઓને ઉત્તર આપતા કહ્યું કે, દાઉદ તથા તેના સાથીઓ ભૂખ્યા હતા, ત્યારે તેણે જે કીધું તે પણ તમે શું વાંચ્યું નથી, 
\v 4 કે તે દેવના ઘરમાં ગયો, ને અર્પેલી રોટલી જે યાજક શિવાય બીજા કોઈને ખાવી ઉચિત નથી તે તેણે લઈને ખાધી, ને પોતાના સાથીઓને પણ આપી?
\v 5 ને તેણે તેઓને કહ્યું કે, માણસનો દીકરો વિશ્રામવારનો પ્રભુ છે.
\v 6 અને એમ થયું કે એક બીજે વિશ્રામવારે તેણે સભાસ્થાનમાં જઈને બોધ કીધો, ને ત્યાં એક માણસ હતો જેનો જમણો હાથ સુકાઈ ગયેલો હતો.
\v 7 અને વિશ્રામવારે તે સાજો કરશે કે નહિ, તે વિષે શાસ્ત્રીઓ તથા ફરોશીઓ તેને જોયાં કરતા હતા એ માટે કે તેના પર દોષ મૂકવાને તેઓને લાગ મળે.
\v 8 પણ તેણે તેઓના વિચાર જાણીને જે માણસનો હાથ સુકાઈ ગયલો હતો તેને કહ્યું કે, ઉઠ ને વચમાં ઉભો રહે. અને તે ઉઠીને વચમાં ઉભો રહ્યો.
\v 9 ત્યારે ઇસુએ તેઓને કહ્યું કે, હું તમને પુછું છું, વિશ્રામવારે સારૂં કરવું કે માઠું કરવું, જીવને બચાવવો કે તેનો નાશ કરવો, કયું ઉચિત છે?
\v 10 ને તે સઘળા પર ચોતરફ નજર ફેરવીને તેણે તે માણસને કહ્યું કે, તારો હાથ લાંબો કર. અને તેણે તેં કીધું, એટલે તેનો હાથ સાજો થયો.
\v 11 પણ તેઓ ગાંડા જેવા બની ગયા, ને એક બીજાને કહેવા લાગ્યા કે, ઇસુ વિષે આપણે શું કરીએ?
\v 12 અને તે દહાડાઓમાં એમ થયું કે તે નીકળીને પ્રાર્થના કરવા પહાડ પર ગયો; ને તેણે દેવની પ્રાર્થનામાં આખી રાત કાઢી.
\v 13 અને દહાડો ઉગ્યો ત્યારે તેણે પોતાના શિષ્યોને બોલાવીને તેઓમાંના બારને પસંદ કીધા, જેઓને તેણે પ્રેરીતો પણ કહ્યા; 
\v 14 એટલે, સીમોન જેનું નામ તેણે પીતર પણ પાડ્યું તેને, તથા તેના ભાઈ આંદ્રયાને, અને યાકુબને તથા યોહાનને, અને ફિલિપને તથા બારથલમીને,
\v 15 અને માત્થીને તથા થોમાને, અને અલ્ફીના [દીકરા] યાકુબને, તથા સીમોન જેણે જેલોટીસ કહેતા હતા તેને, 
\v 16 અને યાકુબના [ભાઈ] યહુદાને, અને યહુદા ઇસકારીઓત જે વિશ્વાસઘાતી હતો તેને.
\v 17 અને તે તેઓની સાથે ઉતરીને મેદાનમાં ઉભો રહ્યો, ને તેના શિષ્યોનો મોટો જથો તથા આખા યહુદાહમાંના તથા યરૂશાલેમમાંના, ને સૂર તથા સીદોનના કાંઠાના લોકોનો મોટો સમુદાય [હતો], કે જેઓ તેની વાત સાંભળવા તથા પોતાના રોગથી સાજા થવા સારૂ આવ્યા હતા; 
\v 18 ને અશુદ્ધ આત્માઓથી જેઓ પીડાતા હતા તેઓ સાજા કરાયા.
\v 19 અને સઘળા લોકે તેને અદાક્વાને કોશિશ કીધી; કેમકે તેનામાંથી પરાક્રમ નીકળીને સઘળાંને સાજાં કરતું હતું.
\v 20 અને તેણે પોતાનો શિષ્યો તરફ પોતાની આંખો ઉંચી કરીને કહ્યું કે, ઓ દરિદ્રીઓ, તમને ધન્ય છે, કેમકે દેવનું રાજ્ય તમારૂં છે.
\v 21 ઓ હમણાંના ભૂખ્યાઓ, તમને ધન્ય છે, કેમકે તમે તૃપ્ત થશો. ઓ હમણાંનો રડનારાઓ, તમને ધન્ય છે, કેમકે તમે હસશો.
\v 22 જયારે માણસના દીકરાને લીધે માણસો તમારો દ્વેષ કરશે, ને તમને જુદા કાઢશે, ને તમને મહેણાં મારશે, ને તમારૂં નામ ભુંડું માનીને તમને કાઢી નાખશે, ત્યારે તમને ધન્ય છે.
\v 23 તે દહાડે તમે આનંદ કરો, ને [ખુશાલીમાં] કુદો; કેમકે જુઓ, આકાશમાં તમારૂં ફળ ઘણું છે; કેમકે તેજ પ્રમાણે તેઓના બાપદાદાઓએ ભવિષ્યવાદીઓને કીધું.
\v 24 પણ તમ શ્રીમંતોને અફસોસ છે! કેમકે તમે તમારો દિલાસો પામ્યા છો.
\v 25 ઓ હમણાંના ઘરાએલાઓ, તમને અફસોસ છે! કેમકે તમે ભૂખ્યા થશો. ઓ હમણાંના હસનારાઓ, તમને અફસોસ છે! કેમકે તમે શોક કરશો ને રડશો.
\v 26 જયારે સઘળાં માણસો તમારૂં સારૂં કહેશે ત્યારે તમને અફસોસ છે!કેમકે તેઓના બાપદાદાઓએ જુઠા ભવિષ્યવાદીઓને તેમજ કીધું.
\v 27 પણ હું તમ સાંભળનારાઓને કહું છું કે, તમારા વેરીઓ પર પ્રેમ કરો, જેઓ તમારો દ્વેષ કરે છે તેઓનું ભલું કરો,
\v 28 જેઓ તમને શાપ દે છે તેઓને આશીર્વાદ દો, જેઓ તમારૂં અપમાન કરે છે તેઓને સારૂ પ્રાર્થના કરો.
\v 29 જે કોઈ તને એક ગાલ પર મારે, તેની આગળ બીજો પણ ધર; વળી જે તારો અંગરખો લઇ લે, તેનાથી તારું બદન પણ પાછું રાખીશ નહિ.
\v 30 જે કોઈ તારી પાસે માગે, તેને આપ; ને જે કોઈ તારો માલ લઇ જાય તેની પાસેથી તું પાછો માગીશ નહિ.
\v 31 આને જેમ તમે ચાહો કે માણસો તમને કરે તેમજ તમે પણ તેઓને કરો.
\v 32 અને તમારા પર જેઓ પ્રીતિ રાખે છે તેઓ પર જો તમે પ્રીતિ રાખો, તો તમારી મહેરબાની શાની? કેમકે પાપીઓ પણ તેમના પર પ્રીતિ રાખનારાઓ પર પ્રીતિ રાખે છે.
\v 33 અને જે તમારૂં સારૂં કરે છે તેઓનું સારૂં જો તમે કરો, તો તમારી મહેરબાની શાની? કેમકે પાપીઓ પણ એમજ કરે છે.
\v 34 ને જેની પાસેથી તમે પાછું લેવાની આશા રાખો છો, તેઓને જો તમે ઉછીનું આપો, તો તમારી મહેરબાની શાની? કેમકે તેટલું પાછું લેવાં સારૂં પાપીઓ પણ પાપીઓને ઉછીનું આપે છે.
\v 35 પણ તમે તમારા વેરીઓ પર પ્રીતિ રાખો, ને તેઓનું સારૂ કરો, ને કદી નિરાશ ન થતાં ઉછીનું આપો; ને તમને પણ ઘણું ફળ થશે, ને તમે પરાત્પરના દીકરા થશો; કેમકે અનુપકરીઓ પર તથા ભુંડાઓ પર તે માયાળુ છે.
\v 36 માટે જેમ તમારો બાપ દયાળુ છે, તેં તમે દયાળુ થાઓ.
\v 37 અને કોઈનો ઇન્સાફ ન કરો, ને તમારો ઇનસાફ નહિ કરાશે. કોઈને દોષિત ન ઠરાવો, ને તમે દોષિત નહિ ઠરાવાશો. છોડો ને તમે છોડાશો; 
\v 38 આપો ને તમને અપાશે; સારૂં માપ દાબેલું ને હલાવેલું તથા ઉભરાતું તમારા ખોળામાં તેઓ [ઠાલવી] દેશે. કેમકે જે માપથી તમે માપી આપો છો, તેથી તમને પાછું માપી અપાશે.
\v 39 અને તેણે તેઓને એક દ્રષ્ટાંત પણ કહ્યું કે, શું આંધળા આંધળાને દોરી શકે? શું બેહુ ખાડામાં પડશે નહિ?
\v 40 શિષ્ય પોતાના ગુરુ કરતા મોટા નથી, પણ પ્રત્યેક જન સંપૂર્ણ થયા પછી પોતાના ગુરુ સરખો થશે.
\v 41 અને તું તારી પોતાની આંખમાંનો ભારોટીઓ ધ્યાનમાં લીધા વિના તારા ભાઈની આંખમાંનું તણખલું કેમ જુએ છે?
\v 42 અથવા તારી પોતાની આંખમાંનો ભારોટીઓ ન જોતાં તું તારા ભાઈને કેમ કહી શકે કે, ભાઈ, તારી આંખમાંથી મને તણખલું કાઢવા દે? ઓ ઢોંગી, તું પહેલાં પોતાની આંખમાંથી ભારોટીઓ કાઢ, ને ત્યાર પછી તારા ભાઈની આંખમાંથી તણખલું કાઢવાને તને સારી પેઠે સૂઝશે.
\v 43 કેમકે કોઈ સારા ઝાડને નઠારું ફળ આવતું નથી; ને વળી કોઈ નઠારા ઝાડને સારૂં ફળ આવતું નથી.
\v 44 કેમકે હરેક ઝાડ પોતાનાં ફળથીજ ઓળખાય છે; કેમકે કાંટાના ઝાડ પરથી લોક અંજીર વીણતા નથી, ને ઉંટકટારી પરથી દ્રાક્ષ વીણતા નથી.
\v 45 સારૂં માણસ પોતાના મનનાસારા ભંડારમાંથી સારૂ કાઢે છે; ને ભુંડું માણસ પોતાના મનના ભુંડા ભંડારમાંથીભુંડું કાઢે છે; કારણ કે મનના ભરપુરપણામાંથી તેનું મ્હોડું બોલે છે.
\v 46 અને તમે મને પ્રભુ, પ્રભુ, કેમ કહો છો, ને જે હું કહું છું તે નથી? 
\v 47 હરેક જે મારી પાસે આવે છે, ને મારી વાતો સાંભળે છે તથા પાળે છે, તે કોના જેવા છે, એ હું તમને બતાવીશ.
\v 48 તે એક ઘર બાંધનાર માણસના જેવો છે, જેણે ઉંડું ખોદ્યું ને ખડક પર પાયો નાખ્યો; ને જયારે રેલ આવી, ત્યારે તે ઘરને નદીનો સપાટો લાગ્યો, અને તે તેને હલાવી ન શક્યો, કેમકે તે સારૂં બાંધેલું હતું.
\v 49 પણ જે સાંભળીને પાળતો નથી તે એક માણસના જેવા છે, જેણે પાયા વિના ભોંય પર ઘર બાંધ્યું; તેને નદીનો સપાટો લાગ્યો, ને તે તરત પડી ગયું; ને તે ઘરનો ભરે નાશ થયો.
\c 7
\p
\v 1 લોકને પોતાની બધી વાતો કહી સંભળાવ્યા પછી તે કાપરનાહુમમાં આવ્યો.
\v 2 આને એક સુબેદારનો ચાકર જે તેને વહાલો હતો તે માંડો થઈને મરવાની અણી પર હતો.
\v 3 અને ઇસુ સંબંધી તેણે સાંભળ્યું ત્યારે યહુદીઓના વડીલોને તેની પાસે મોકલીને તેને વિનંતી કીધી કે, તું આવીને મારા ચાકરને બચાવ.
\v 4 અને તેઓએ ઇસુની પાસે આવીને તેને આગ્રહથી વિનંતી કરતા કહ્યું કે, તેને સારૂ તું આવું કરે તેને તે યોગ્ય છે;
\v 5 કેમકે કે તે આપણા લોક પર પ્રેમ રાખે છે, ને તેને પોતે આપણે સારૂ આપણું સભાસ્થાન બંધાવ્યું છે.
\v 6 અને ઇસુ તેઓની સાથે ગયો. અને તે હવે ઘરથી વેળગો ન હતો એટલામાં સુબેદારે તેની પાસે મત્રો મોકલીને કહેવડાવ્યું કે, પ્રભુ, તું તસ્દી ન લે, કેમકે તું મારા છાપરા તળે આવે. એવો હું યોગ્ય નથી; 
\v 7 એ કારણથી મેં પણ તારી પાસે આવવા પોતાને યોગ્ય ગણ્યો નહિ; પણ તું શબ્દ બોલ, એટલે મારો ચાકર સાજો થશે.
\v 8 કેમકે હું પણ તાબેદાર માણસ ઠરેલો છું; ને મારે પોતાને તાબે સિપાઈઓ છે; ને હું એકને કહું છું કે, જા, ને તે જાય છે; ને બીઈજાને કહું છું કે, આવ, ને તે આવે છે; ને મારા ચાકરને કહું છું કે આ કર, ને તે કરે છે.
\v 9 અને એ વાત સાંભળીને ઇસુ તેનાથી અચરત થયો, ને ફરીને પોતાની પાછળ આવેલા લોકને તેણે કહ્યું કે, હું તમને કહું છું કે, એટલો બધો વિશ્વાસ ઇસ્રાએલમાં પણ મારા જોવામાં આવ્યો નથી.
\v 10 અને જેઓને મોકલ્યા હતા તેઓ પાછા ઘેર આવ્યા ત્યારે તેઓએ માંદા ચાકરને સાજો થએલો જોયો.           
\v 11 અને એમ થયું કે, થોડી મુદત પછી નાઈન નામના શહેરમાં તે ગયો, ને તેના શિષ્યો તથા ઘણા લોક પણ તેની સંઘાતે ગયા.
\v 12 હવે શ્શેરની ભાગળ પાસે તે આવ્યો ત્યારે, જુઓ, એક મુએલા માણસને બહાર લઇ જતા હતા; ને તેની માનો એકનોએક દીકરો હતો, ને તે વિધવા હતી; ને શહેરના ઘણા લોક તેણીની સાથે હતા.
\v 13 અને તેને જોઇને પ્રભુને તેના પર કરુણા આવી, ને તેણે તેને કહ્યું કે, રડ મા.
\v 14 અને તે પાસે આવીને ઠાઠડીને અડકયો; ને ખાંધિયા ઉભા રહ્યા. અને તેને કહ્યું કે, જુવાન, હું તને કહું છું કે, ઉઠ.
\v 15 અને જે મુએલો હતો તે બેઠો થયો, ને બોલવા લાગ્યો. અને તેણે તેને તેની માને સોંપ્યો.
\v 16 અને સઘળાને ભય લાગ્યો, ને તેઓએ દેવની સ્તુતિ કરીને કહ્યું કે, એક મોટો ભવિષ્યવાદીઆપણામાં ઉભો થયો છે, ને દેવે પોતાના લોક પર નજર કીધી છે.
\v 17 અને તેના સંબંધીની આ વાત આખા યહુદાહમાં તથા આસપાસના સઘળા પ્રદેશમાં ફેલાઈ ગઈ.
\v 18 અને યોહાનના શિષ્યોએ એ સર્વ વાતો વિષે તેને કહ્યું.
\v 19 અને યોહાને પોતાના શિષ્યોમાંના બેને પોતાની પાસે બોલાવીને તેઓને પ્રભુની પાસે મોકલીને પુછાવ્યું કે, જે આવનાર છે તે શું તું છે, કે અમે બીજાની વાટ જોઈએ?
\v 20 ને તે માણસોએ તેની પાસે અવ્વીને કહ્યું કે, બાપ્તિસમા કરનાર યોહાને તારી પાસે અમને એવું પુછવા મોકલ્યા છે કે, જે આવનાર છે તે શું તું છે, કે અમે બીજાની વાટ જોઈએ?
\v 21 ને તેજ વેળાએ [ નાના પ્રકારના] રોગથી તથા પીડાથી તથા ભુંડા આત્માઓથી તેણે ઘણાઓને સજા કીધા, ને ઘણા આંધળાઓને તેને દેખતા કીધા.
\v 22 અને તેણે તેઓને ઉત્તર આપતાં કહ્યું કે, જે જે તમે જોયું તથા સાંભળ્યું તે જઈને યોહાનને કહીં સંભળાવો; એટલે આંધળા દેખાતા થાય છે, લુલા ચાલતા થાય છે, કોઢિયા શુદ્ધ કરાય છે, અને બહેરા સાંભળતા થાય છે, મુએલાને ઉઠાડવામાં આવે છે, દરિદ્રીઓને સુવાર્તા પ્રગટ કરાય છે,
\v 23 અને જે મારા સંબંધી ઠોકર નહિ ખાશે, તેને ધન્ય છે.
\v 24 અને યોહાનના કસદો ગયા પછી તે લોકને યોહાન સંબંધી કહેવા લાગ્યો કે, રાનમાં તમે શું જોવા ગયા હતા? શું પવનથી હાલતા બરુને?
\v 25 પણ તમે શું જોવા ગયા હતા? શું ઝીણાં લૂગડાં પહેરેલા માણસને? જુઓ, જે ભભકાદાર લૂગડાં પહેરે છે તથા એશઆરામ ભોગવે છે, તેઓ રાજદરબારમાં હોય છે.
\v 26 પણ તમે શું જોવા ગયા હતા? શું ભવિષ્યવાદીને? હું તમને કહું છું કે, હા, ભવિષ્યવાદી કરતાં જે ઘણો વિશેષ, તેને.
\v 27 જેના સંબંધી લખ્યું છે કે, જુઓ, હું મારા દૂતને તારા મ્હો આગળ મોકલું છું, કે જે તારી આગળ તારો માર્ગ સિદ્ધ કરશે, તે એજ છે.
\v 28 હું તમને કહું છું કે, બાયડીઓથી  જેઓ જન્મ્યા છે, તેઓમાં યોહાન કરતો કોઈ મોટો નથી, તોપણ દેવના રાજ્યમાં જે માત્ર નાનો છે, તે તેના કરતાં મોટો છે.
\v 29 એ સાંભળીને સર્વ લોક તથા દાણીઓ જેઓ જેઓ યોહાનના બાપ્તિસ્માથી બાપ્તિસ્મા પામેલા હતા, તેઓએ દેવને યથાર્થ માન્યો.     
\v 30 પણ ફરોશીઓ તથા પંડિતો તેનાથી બાપ્તિસ્મા પામ્યા ન હતા માટે તેઓએ પોતા સંબંધી દેવનો ઈરાદો નકાર્યો.
\v 31 માટે આ પેઢીના માણસોને હું શાની ઉપમા આપું? ને તેઓ કોના જેવા છે?
\v 32 તેઓ છોકરા જેવા છે કે જેઓ ચૌટામાં બેસીને એક બીજાને ઢાંક મારીને કહે છે કે, અમે તમારી આગળ વાંસળી વગાડી, પણ તમે નાચ્યાં નહિ; અમે વિલાપ કીધો, પણ તમે રડ્યાં નહિ.
\v 33 કેમકે યોહાન બાપ્તિસ્મા કરનાર રોટલી ખાતો કે દ્રાક્ષરસ પીતો આવ્યો નથી, ને તમે કહો છો કે તેને ભૂત વળગ્યું છે.
\v 34 માણસનો દીકરો ખાતો પીતો આવ્યો છે, ને તમે કહો છો કે, જુઓ, ખાવરો ને દારૂબાજ માણસ, દાણીઓનો તથા પાપીઓનો મિત્ર!
\v 35 પણ જ્ઞાન પોતાનાં સઘળાં છોકરાંથી યથાર્થ ઠરે છે.
\v 36 અને ફરોશીઓમાંના એકે પોતાની સાથે જમવા સારૂ તેને વિનંતી કીધી. અને ફરોશીના ઘરમાં જઈને તે જમવા બેઠો.
\v 37 અને, જુઓ, એ શહેરમાં એક પાપી બાયડી હતી; તેણીએ જયારે જાણ્યું કે ફરોશીને ઘેર તે જમવા બેઠો છે, ત્યારે અત્તરની સંગેમરમરની ડબ્બી લાવીને, 
\v 38 તેના પગ પાસે રડતી રડતી પછવાડે ઉભી રહી, ને પોતાનાં આસુંએ તેના પગ પલાળવા તથા પોતાના માથાના ચોટલાએ લુછવા લાગી, ને તેના પગને ચુમ્યા, ને અત્તર ચોળ્યું.
\v 39 હવે તે જોઇને જે ફરોશીએ તેને નહોતર્યો હતો તે મનમાં એમ કહેવા લાગ્યો કે, જો આ માણસ ભવિષ્યવાદી હોત, તો આ બાયડી કે તને અડકે છે, તે કોણ ને કેવી છે, તે જાણત, એટલે કે એ પાપી છે.
\v 40 અને ઇસુએ તેને ઉત્તર આપતા કહ્યું કે, સીમોન, મારે તને કંઈ કહેવું છે.અને તેણે કહ્યું કે, ઉપદેશક, કહે.
\v 41 એક લેણદારને બે દેવાદાર હતા; એકને પાંચસે દીનારનું દેવું, ને બીજાને પચાસનું હતું.
\v 42 જયારે તેઓની પાસે કંઈ વાળી આપવાનું ન હતું, ત્યારે તેણે બેહુને માફ કીધું. તો તેઓમાંનો કોણ તેના પર વિશેષ પ્રેમ રાખશે?
\v 43 સીમોને ઉત્તર આપતા કહ્યું કે, મને લાગે છે કે જેને તેણે વિશેષ માફ કીધું તે. અને તેણે કહ્યું, તેં વાજબી નિર્ણય કર્યો.
\v 44 અને તેણે પેલી બાયડી તરફ મ્હો ફેરવીને સીમોનને કહ્યું કે, આ બાયડી તું જુએ છે? હું તારે ઘેર આવ્યો ત્યારે મારા પગને સારૂ તેં મને કંઈ પાણી આપ્યું નહિ; પણ એણીએ મારા પગ આંસુએ પલાળીને તેમને પોતાના માથાના ચોટલાએ લૂછ્યા છે.
\v 45 તેં મને ચુંબન કીધું નહિ; પણ હું માંહે આવ્યું તે વેળાથી એ મારા પગ ચુમ્યાજ કરે છે.
\v 46 તે મારે માથે તેલ ચોળ્યું નહિ; પણ એણીએ મારા પગે અત્તર ચોળ્યું છે.
\v 47 એ માટે હું તને કહું છું કે, એનાં પાપ જે ઘણાં છે તેઓની માફી થઇ છે; કેમકે એણીએ ઘણો પ્રેમ રાખ્યો; પણ જેને થોડું માફ થયું છે તે થોડો પ્રેમ રાખે છે.
\v 48 અને તેને એણીને કહ્યું કે, તારાં પાપ માફ થયાં છે.
\v 49 અને તેની સાથે જેઓ ખાવા બેઠા હતા, તેઓ પોતાના મનમાં કહેવા લાગ્યા કે, એ કોણ છે જે પાપને પણ માફ કરે છે?
\v 50 ને તેણે તે બાયડીને કહ્યું કે, તારા વિશ્વાસે તને બચાવી છે; શાંતિએ જા.
\c 8
\p
\v 1 અને થોડી મુદત પછી એમ થયું કે તે શહેરે શહેર તથા ગામોગામ ઉપદેશ કરતો તથા દેવના રાજ્યની સુવાર્તા કહેતો ફર્યો, ને તેની સાથે બાર શિષ્યો હતા, 
\v 2 ને કેટલીક બાયડીઓ જે ભુંડા આત્માઓથી તથા મંદવાડોથી સાજી કરવામાં આવી હતી, એટલે માગ્દાલેણ કહેવાએલી મરિયમ જેનામાંથી સાત ભૂત નીકળ્યાં હતાં તે, 
\v 3 તથા હેરોદના કારભારી ખુઝાની વહુ યોહાન્ના તથા સુસાન્ના તથા બીજી ઘણી બાયડીઓ જેઓ પોતાની પુંજીમાંથી તેની સેવા કરતી હતી તેઓ પણ [તેની સાથે] હતી.
\v 4 અને જયારે અતિ ઘણા લોક એકઠા થયા, ને શહેરે શહેરના લોક તેની પાસે આવ્યા, ત્યારે તેણે દ્રષ્ટાંત કહ્યું કે,
\v 5 વાવનાર પોતાનાં બી વાવવાને ગયો, ને તે વાવતો હતો ત્યારે કેટલાએક માર્ગની કોરે પડ્યા; ને તે પગતળે ખુંદાઈ ગયાં, ને આકાશનાં પક્ષીઓ તે ખાઈ ગયાં.
\v 6 અને બીજાં પત્થર પર પડયાં, ને તેને ભીનાસ મળી નહિ માટે ઉગ્યાં તેવાંજ તે ચિમળાઈ ગયાં.
\v 7 અને બીજાં કાંટાઓમાં પડ્યાં, ને કાંટાઓએ તેની સાથે ઉગીને તેને દાબી નાખ્યાં.
\v 8 અને બીજાં સારી ભોંયમાં પડ્યાં, ને ઉગ્યાં, ને તેને સોગણું ફળ આવ્યું. એ વાતો કહેતા તેણે ઘાંટો પાડીને કહ્યું કે, જેણે સાંભળવાને કાન છે તેણે સાંભળવું.
\v 9 અને તેના શિષ્યોએ તેને પુછ્યું કે, એ દ્રષ્ટાંત [નો અર્થ] શો હશે? 
\v 10 ને તેણે કહ્યું કે, દેવના રાજ્યના મર્મ જાણવાનું તમને આપેલું છે, પણ બીજાઓને દ્રષ્ટાંતોમાં, કે જોતા તેઓ જુએ નહિ, ને સાંભળતા તેઓ સમજે નહિ.
\v 11 હવે દ્રષ્ટાંત[નો અર્થ] આ છે; બી તો દેવની વાત છે.
\v 12 અને માર્ગની કોર પરનાં તો સાંભળનારા છે; પછી શેતાન આવીને તેઓનાં મનમાંથી વાત લઇ જાય છે, રાખે તેઓ વિશ્વાસ કરીને તારણ પામે.
\v 13 અને પત્થર પરનાં તો એ છે કે, જેઓ સાંભળીને વાત હરખથી માની લે છે; અને તેઓને જડ નથી,માટે તેઓ થીડી વાર સુધી વિશ્વાસ કરે છે, ને પરીક્ષણની વેળાએ પાછા હઠે છે.
\v 14 અને જે કાંટાઓમાં પડ્યાં તે એ છે કે, જેઓએ વાત સાંભળી છે, ને પોતાને માર્ગ ચાલતા ચાલતા સંસારની ચિંતા તથા દ્રવ્ય તથા વિલાસથી દબાય જાય છે, ને તેઓને પાકું ફળ આવતું નથી.
\v 15 અને સારી ભોંયમાં પડેલી એ છે કે, જેઓ સાંભળીને ચોખ્ખા તથા રૂડા દિલથી વાત પકડી રાખે છે, ને ધીરજથી ફળ આપે છે.
\v 16 વળી કોઈ માણસ દીવો સળગાવીને તેને વાસણથી ઢાંકતો નથી, અથવા ખાટલા હેઠળ મુકતો નથી; પણ દીવી પર મુકે છે કે માંહે આવનારાઓ અજવાળું જુએ.
\v 17 કેમકે પ્રગટ નહિ કરાશે, એવું કંઈ છાનું નથી; ને જણાશે નહિ, તથા ઉધાડું નહિ થશે, એવું કંઈ ગુપ્ત નથી.
\v 18 માટે તમે કેવી સાંભળો છો તે વિષે સાવધાન રહો; કેમકે જેની પાસે છે તેને અપાશે; ને જેની પાસે નથી તેની પાસેથી તેના ધારવા પ્રમાણે તેનું જે છે તે પણ લઇ લેવાશે.
\v 19 અને તેની મા તથા ભાઈઓ તેની પાસે આવ્યાં, પણ લોકની ભીડને લીધે તેઓ તેની નજદીક જઈ શક્યાં નહિ.
\v 20 અને તેને [કોઈએ] ખબર આપી કે, તારી મા તથા તારા ભાઈઓ બહાર ઉભાં રહ્યા છે, ને તને મળવા ચાહે છે.
\v 21 પણ તેણે ઉત્તર આપતાં તેઓને કહ્યું કે, આ જેઓ દેવની વાત સાંભળે છે તથા પાળે છે તેઓ મારી મા તથા ભાઈઓ છે.
\v 22 અને એ અરસામાં એક દહાડો એમ થયું કે તે પોતાના શિષ્યોની સાથે હોડી પર ચઢયો; ત્યારે તેણે તેઓને કહ્યું કે, આપણે સરોવરને પેલે પાર જઈએ; ને તેઓ નીકળ્યા.
\v 23 અને તેઓ હંકારતા હતા એટલામાં તે ઉંધી ગયો; ને સરોવર પર પવનનું તોફાન આવી પડ્યું; ને [પાણીથી હોડી] ભરાઈ જવા લાગી, ને તેઓ જોખમમાં હતા.
\v 24 અને તેઓએ તેની પાસે આવીને તેને જગાડીને કહ્યું કે, સાહેબ, સાહેબ, સાહેબ, અમે નાશ પામીએ છીએ. ત્યારે તેણે ઉઠીને પવનને તથા પાણીના મોજાને ધમકાવ્યાં, ને તેઓ બંધ પડ્યાં, ને શાંતિ થઇ.
\v 25 અને તેણે તેઓને કહ્યું કે, તમારો વિશ્વાસ ક્યાં છે? ને તેઓ બંન્ને અચરત થયા, ને માંહોમાંહે કહ્યું કે, આ તે કોણ છે કે પવનને તથા પાણીને પણ આજ્ઞા કરે છે ને તેઓ એનું માને છે?
\v 26 અને ગાલીલની સામેના ગેરાસીનીઓના દેશમાં તેઓ પહોંચ્યા.
\v 27 અને તે કાંઠે ઉતર્યો, ત્યારે શહેરમાંથી એક માણસ તેને મળ્યો જેણે ભૂતો વળગેલાં હતાં; ને ઘણી મુદતથી તે લુગડાં પહેરતો ન હતો, ને ઘરમાં નહિ, પણ કબરોમાં રહેતો હતો.
\v 28 અને તેણે ઇસુને દીઠો ત્યારે તે બૂમ પાડીને તેની આગળ પડ્યો ને મોટે ઘાટે કહ્યું કે, ઓ ઇસુ, પરાત્પર દેવના દીકરા, મારે ને તારે શું છે? હું તને વિનંતી કરું છું કે મને પીડા ન દે.
\v 29 કારણ કે તેણે અશુદ્ધ આત્માને તે માણસમાંથી નીકળવાનો હુકમ કીધો હતો. કેમકે તે વારે વારે તેને વળગ્યો હતો; ને સાંકળોથી તથા બેડીઓથી તેને બાંધીને કબજે રાખતા હતા; પણ બંધનો તોડી નાખીને તે ભૂતથી રાનમાં હંકાઈ જતો હતો.
\v 30 અને ઇસુએ તેને પુછ્યું કે, તારું નામ શું છે? ને તેણે કહ્યું કે, સેના, કેમકે ઘણા ભૂતો તેમાં પેઠા હતાં.
\v 31 અને તેઓએ તેને વિનંતી કીધી કે, અમને નીકળીને ઊંડાણમાં જવાનો હુકમ ન કર.
\v 32 હવે ત્યાં ઘણાં ભુંડોનું ટોળું પહાડ પર ચરતું હતું; ને તેઓએ તેને વિનંતી કીધી કે, અમને તેઓમાં પેસવાની રજા આપ. અને તેણે તેઓને રજા આપી.
\v 33 અને ભૂતો તે માણસમાંથી નીકળીને ભુંડોમાં પેઠાં; ને તે ટોળું કરાડા પરથી સરોવરમાં ઘસી પડ્યું, ને ડુબી મુઉં. 
\v 34 અને જે થયું તે જોઇને ચરાવનારા નાઠા, ને શહેરમાં તથા ગામડાંમાં તે જાહેર કર્યું.
\v 35 અને જે થયું તે જોવા સારૂ લોક નીકળ્યા, ને ઇસુની પાસે આવ્યા; અને જે માણસમાંથી ભૂતો નીકળ્યાં હતાં તેને તેઓએ [લૂગડાં] પહેરેલો તથા શુદ્ધિમાં આવેલો ઇસુના પગ આગળ બેઠેલો દીઠો; ને તેઓ બીધા.
\v 36 અને ભૂત વળગેલો માણસ શી રીતે સાજો થયો, તે જેઓએ જોયું હતું તેઓએ તેમને કહ્યું.
\v 37 અને ગેરાસીનીઓના આસપાસના દેશમાં સર્વ લોકે તેને વિનંતી કીધી કે, અમારી પાસેથી ચાલ્યો જા; કેમકે તેઓને ઘણી દહેશત લ્લાગી હતી. અને તે હોડી પર ચઢીને પાછો ગયો.
\v 38 પણ જ માણસમાંથી ભૂતો નીકળ્યાં હતાં તેણે તેની સાથે રહેવા સારૂ વિનંતી કરી; પણ તેણે તેને વિદાય કરતા કહ્યું કે, 
\v 39 તારે ઘેર પાછો જા, ને દેવે તારે સારૂ કેવાં મોટાં કામ કીધાં છે તે કહી જણાવ. અને તેણે જઈને ઈસુએ કેવાં મોટાં કામ તેને સારૂ કીધાં હતાં, તે આખા શહેરમાં પ્રગટ કીધું.
\v 40 અને ઇસુ પાછો આવ્યો, ત્યારે લોકોએ તેનો આવકાર કીધો; કેમકે બધા તેની વાટ જોતા હતા.
\v 41 અને જુઓ, યાઅરસ નામે એક માણસ આવ્યો, ને તે સભાસ્થાનનો અધિકારી હતો; ને તેણે ઇસુને પગે પડીને તેને વિનંતી કીધી કે, મારે ઘેર આવ; 
\v 42 કેમકે તેને આસરે બાર વરસની એકનીએક દીકરી હતી, ને તે મરવા પડી હતી. પણ તે જતો હતો તે દરમ્યાન ઘણા લોકે તેના પર પડાપડી કીધી.
\v 43 અને એક બાયડીને બાર વરસથી લોહીવા હતો, ને તેનીઓ પોતાની બધી પુંજી વૈદો પાછળ ખરચી નાખી હતી, પણ કોઇથી તે સાજી થઇ શકી નહિ.
\v 44 તે તેની પછવાડે આવીને તના લૂગડાંની કોરને અડકી, ને તરત તેનો લોહીવા બંધ થયો.
\v 45 અને ઈસુએ કહ્યું કે, મને કોણ અડક્યું? ને બધાએ ના કહી, ત્યારે પીતર તથા જે તેની સાથે હતા તેઓએ કહ્યું કે, સાહેબ, ઘણા લોક તારા ઉપર પડાપડી કરે છે, ને [તને] ચગદી નાખે છે.
\v 46 પણ ઈસુએ કહ્યું કે, કોઈ મને અડક્યું ખરું; કેમકે મારામાંથી પરાક્રમ નીકળ્યું એવી મને ખબર પડી.
\v 47 અને જયારે તે બાયડીએ જાણ્યું કે હું ગુપ્ત રહી નથી, ત્યારે તે ધ્રુજતી ધ્રુજતી આવી, ને તેને પગે પડીને શા કારણથી તે તેને અડકી હતી, ને શી રીતે તરત સાજી થઇ હતી, તે તેણીએ બધા લોકની આગળ તેને કહી સંભળાવ્યું.
\v 48 અને તેણે તેને કહ્યું કે, દીકરી, તારા વિશ્વાસે તને સાજી કરી છે; શાંતિએ જા.
\v 49 તે હજી બોલતો હતો એટલામાં સભાસ્થાનના અધિકારીને ત્યાંથી એક જાણે આવીને તેને કહ્યું કે, તારી દીકરી મરી ગઈ છે, ઉપદેશકને તસ્દી ન દે.
\v 50 પણ તે સાંભળીને ઇસુએ તેને ઉત્તર આપ્યો કે, બી મા, માત્ર વિશ્વાસ કર, ને તે સાજી થશે.
\v 51 અને તે ઘરમાં આવ્યો, ત્યારે પીતર તથા યાકુબ તથા યોહાન તથા છોકરીનાં માબાપ શિવાય તેણે કોઈને પોતાની સાથે માંહે આવવા દીધું નહિ.
\v 52 અને બધાં તેણીને સારૂ રડતાં તથા વિલાપ કરતાં હતાં; પણ તેણે કહ્યું કે, રડો મા; કેમકે તે મારી ગઈ નથી, પણ ઉંઘે છે.
\v 53 અને તે મારી ગઈ છે એમ જાણીને તેઓએ તેને હસી કાઢ્યો.
\v 54 પણ તેણે તેનો હાથ પકડીને મોટે ઘાટે કહ્યું કે, છોકરી, ઉઠ.
\v 55 અને તેનો આત્મા પાછો આવ્યો, ને તે તરત ઉઠી; ને તેણે તેને ખાવાનું આપવાનો હુકમ કીધો.
\v 56 અને તેનાં માબાપ અચરત થયાં; પણ તેણે તેઓને તાકીદ કરી કે, જે થયું તે કોઈને કહેતા ના. 
\c 9
\p
\v 1 અને તેણે [પોતાના] બાર [શિષ્યો]ને બોલાવીને તેઓને સઘળાં ભૂતો પર, તથા રોગો ટાળવાને પરાક્રમ તથા અધિકાર આપ્યાં;
\v 2 ને દેવનું રાજ્ય પ્રગટ કરવા તથા માંદાઓને સાજાં કરવા તેણે તેઓને મોકલ્યા.
\v 3 અને તેણે તેઓને કહ્યું કે, તમારી મુસાફરીને સારૂ કંઈ લેતા ના, લાકડી નહિ, કે જોણ્ણું નહિ, કે રોટલી નહિ, કે નાણું નહિ; વળી બબે અંગરખા રાખશો નહિ.
\v 4 અને જો કોઈ ઘરમાં તમે જાઓ, તેમાંજ રહો, ને ત્યાંથીજ નીકળો.
\v 5 અને તે શહેરમાંથી તમે નીકળો ત્યારે જેટલાએ તમારો અંગીકાર કીધો ન હોય તેટલાની વિરુદ્ધ સાક્ષી તરીકે તમારા પગની ધૂળ ખંખેરી નાખજો.
\v 6 અને તેઓ [ત્યાંથી] નીકળ્યા, ને ગામોગામ સુવાર્તા પ્રગટ કરતા તથા સર્વ ઠેકાણે રોગ મટાડતા ગયા.
\v 7 હવે જે થયું તે સઘળું સાંભળીને હેરોદ રાજા બહુ ગુંચવણમાં પડ્યો, કેમકે કેટલાએક એમ કહેતા હતા કે, યોહાન મુએલામાંથી ઉઠ્યો છે.
\v 8 અને કેટલાએક કહેતા હતા કે, એલિયાહ પ્રગટ થયો છે; ને બીજાઓ કહેતા હતા હે, પુરાતન ભવિષ્યવાદીઓમાંનો એક પાછો ઉઠ્યો છે.
\v 9 અને હેરોદ કહ્યું કે, યોહાનનું માથું મેં કાપી નંખાવ્યું; પણ આ કે જેના સંબંધી હું આવી વાતો સાંભળું છું તે કોણ છે? ને તેણે તેને જોવા ચાહ્યું.
\v 10 અને પ્રેરીતોએ પાછા આવીને જે જે કીધું હતું તે તે તેની કહી બતાવ્યું.અને તે તેઓને તેડીને બેથસાઇદા નામના શહેરમાં એકાંતમાં ગયો.
\v 11 પણ ઘણા લોકો એ જાણીને તેની પછવાડે ગયા; ને તેણે તેઓને આવકાર કરીને તેઓને દેવના રાજ્ય સંબંધી વાત કીધી, ને જેઓને સાજા થવાની ગરજ હતી તેઓને સાજા કીધા.
\v 12 અને દહાડો નમવા લાગ્યો, ત્યારે [બાર શિષ્યોએ] આવીને તેને કહ્યું કે, લોકોને વિદાય કર કે તેઓ આસપાસનાં ગામોમાં તથા પરાંમાં જઈને ઉતરે, ને ખાવાનું મેળવે; કેમકે આપણે અહીં ઉજળ ઠેકાણે છીએ.
\v 13 પણ તેણે તેઓને કહ્યું કે, તમે તેઓને ખાવાનું આપો. અને તેઓએ કહ્યું કે, જો અમે જઈને એ સઘળા લોકોને સારૂ ખાવાનું વેચાતું ન લાવીએ તો અમારી પાસે પાંચ રોટલી ને બે માછલી શિવાય બીજું કંઈ નથી.
\v 14 કેમકે તેઓ આસરે પાંચ હજાર પુરુષ હતા. અને તેણે પોતાના શિષ્યોને કહ્યું કે, આસરે પચાસ પચાસની પંગત પાડી તેઓને બેસાડો.
\v 15 અને તેઓએ તેમ કીધું, ને સર્વને બેસાડ્યા.
\v 16 અને તેણે પાંચ રોટલી ને બે માછલી લઈને આકાશ તરફ જોઇને તેઓને આશીર્વાદ દીધો, ને ભાંગીને લોકને પિરસવા સારૂ શિષ્યોને આપી.
\v 17 અને તેઓએ ખાધું, ને સર્વે તૃપ્ત થયા; ને છાંડેલા કાકડાની તેઓએ બાર ટોપલી ઉઠાવી.
\v 18 અને એમ થયું કે તે એકાંતમાં પ્રાર્થના કરો હતો, ત્યારે શિષ્યો તેની સાથે હતા; ને તેણે તેઓને પુછતાં કહ્યું કે, હું કોણ છું, તે વિષે લોકો શું કહે છે? 
\v 19 અને તેઓએ ઉત્તર આપતા કહ્યું કે, યોહાન બાપ્તિસ્મા કરનાર, પણ કેટલાએક [કહે છે] કે, એલીયાહ; ને બીજા [કહે છે] કે, પુરાતન ભવિષ્યવાદીઓમાંનો એક પાછો ઉઠ્યો છે.
\v 20 અને તેણે તેઓને કહ્યું કે, પણ હું કોણ છું તે વિષે તમે શું કહો છો? ને પીતરે ઉત્તર આપતા કહ્યું કે, દેવનો ખ્રિસ્ત.
\v 21 પણ તેણે તેઓને તાકીદ આપી ને આજ્ઞા કીધી કે, એ વાત કોઈને કહેતા ના.
\v 22 અને તેણે તેઓને કહ્યું કે, માણસના દીકરાને ઘણું સહેવું, ને વડીલોથી તથા મુખ્ય યાજકોથી તથા શાસ્ત્રીઓથી નાપસંદ થવું તથા માર્યા જવું, ને ત્રીજે દહાડે પાછાં ઉઠવું એ જરૂરનું છે.   
\v 23 અને તેણે સઘળાને કહ્યું કે, જો કોઈ મારી પાછળ આવવા ચાહે, તો તેણે પોતાનો નકાર કરવો, ને રોજ પોતાનો વધસ્તંભ ઉચકીને મારી પાચલ ચાલવું.
\v 24 કેમકે જે કોઈ પોતાનો જીવ બચાવવા ચાહે છે, તે તેને ખોશે; પણ જે કોઈ મારે લીધે પોતાનો જીવ ખોશે, તે તેને બચાવશે.
\v 25 કેમકે જો કોઈ માણસ આખું જગત મેળવીને પોતાનો [આત્મા] ખોય, અથવા તેની હાની પામે, તો તેને શો લાભ છે? 
\v 26 કેમકે જે કોઈ મારે લીધે તથા મારી વાતોને લીધે લજવાશે, તેને લીધે માણસનો દીકરો જયારે પોતે પોતાના તથા બાપના તથા પવિત્ર દૂતોના મહિમામાં આવશે ત્યારે લજવાશે.
\v 27 પણ હું તમને ખરું કહું છું કે, અહીં જે ઉભા છે તેઓમાંના કેટલાએક એવાં છે કે જેઓ દેવનું રાજ્ય જોશે ત્યાં સુધી મરણ પામશે નહિ.
\v 28 અને એ વાતો કહ્યાને આસરે આઠ દહાડા પછી એમ થયું કે તે પીતર તથા યોહાન તથા યાકુબને તેડીને પ્રાર્થના કરવા સારૂ પહાડ પર ગયો. 
\v 29 અને તે પ્રાથના કરતો હતો ત્યાતે તેના ચેહરાનું સ્વરૂપ બદલાઈ ગયું, ને તેનાં વસ્ત્ર ઉજળાં [તથા] ચળકતાં થયાં.
\v 30 અને, જુઓ, બે પુરુષ, એટલે મુસા તથા એલીયાહ, તેની સાથે વાત કરતા હતા.
\v 31 તેઓ મહિમાસહિત દેખાતા હતા, ને તેનું મરણ જે યરૂશાલેમમાં થવાનું હતું તે સંબંધી બોલતા હતા.
\v 32 હવે પીતર તથા જેઓ તેનો સાથે હતા તેઓ ઉંઘે ઘેરાયલા હતા; પણ જયારે તેઓ પુરા જાગતા થયા, ત્યારે તેઓએ તેનો મહિમા દીઠા.
\v 33 અને એમ થયું કે તેઓ તેની પાસેથી વિદાય થતા હતાં, ત્યારે પીતરે ઇસુને કહ્યું કે, સાહેબ, અહીં રહેવું આપણે માટે સારૂ છે; તો અમે ત્રણ માંડવા બનાવીએ, એક તારે સારૂ, ને એક મુસાને સારૂ, ને એક એલીયાહને સારૂ; કેમકે પોતે શું કહ્યું તે તે સમજતો નહોતો.
\v 34 અને તે એમ કહેતો હતો, એટલામાં એક વાદળું આવ્યું, ને તેઓ પર તેની છાયા પડી; ને તેઓ વાદળમાં પેઠા ત્યારે તેઓ બીધા.
\v 35 અને વાદળામાંથી એવી વાણી થઇ કે, આ મારો પસંદ કરેલો દીકરો છે; તેનું સાંભળો.
\v 36 તે વાની થઇ રહી, ત્યારે ઇસુ એકલો દેખાયો. અને તેઓ ચાના રહ્યા, ને જે જે જોયું હતું તેમાંનું કંઈ તેઓએ તે દિવસોમાં કોઈને કહ્યું નહિ.
\v 37 અને એમ થયું કે બીજે દહાડે તેઓ પહાડ પરથી ઉતર્યા, ત્યારે અતિઘણા લોક તેને મળ્યા.
\v 38 અને, જુઓ, લોકો મધ્યેથી એક માણસ ઘાંટો પાડીને કહ્યું કે, ઉપદેશક, હું તને વિનંતી કરું છું કે, મારા દીકરા પર દ્રષ્ટિ કર; કેમકે તે મારો એકનોએક પુત્ર છે; 
\v 39 ને જો, એક [અશુદ્ધ] આત્મા તેને વળગે છે, ને એકએક તે બૂમ પાડે છે;  ને તેને એવો મરડે છે કે તેને ફીણ આવે છે, ને તેને ઘણી ઈજા કરીને મુશ્કેલીથી તેને છોડે છે.
\v 40 અને તેને કાઢવાની મેં તારા શિષ્યોને વિનંતી કીધી, પણ તેઓ કાઢી શક્યા નહિ.
\v 41 અને ઈસુએ ઉત્તર આપતા કહ્યું કે, ઓ અવિશ્વાસી તથા આડી પેઢી, હું ક્યાં સુધી તમારી સાથે રહીશ, ને તમારૂં સહન કરીશ? તારા દીકરાને અહીં લાવ.
\v 42 અને તે આવતો હતો એટલામાં ભૂતે તેને પછાડી નાખ્યો, ને તેને બહુ મરડ્યો. પણ ઇસુએ અશુદ્ધ આત્માને ધમકાવ્યો, ને છોકરાને સારો કીધો, ને તેને તેના બાપને પાછો સોંપ્યો.
\v 43 અને દેવના મહા પરાક્રમથી તેઓ બધા વિસ્મિત થયા. પણ તેણે જે જે કીધું તે સઘળું જોઇને સર્વ વિસ્મિત થતા હતા,ત્યારે તેણે પોતાના શિષ્યોને કહ્યું કે,
\v 44 આ વચનો તમારા કાનમાં ઉતારવા દો; કેમકે માણસનો દીકરો માણસોના હાથમાં સોંપાશે.
\v 45 પણ એ વાત તેઓ સમજ્યા નહિ, ને તેઓથી તે ગુપ્ત રખાઈ, એ માટે કે તેઓ તે સમજે નહિ; અને આ વાત સંબંધી તેને પુછતાં તેઓ બીધા.
\v 46 અને તેઓમાં વાદવિવાદ શરુ થયો કે, આપણામાં કોણ સૌથી મોટો થાય?
\v 47 પણ ઇસુએ તેઓના મનના વિચાર જાણીને એ બાળકને લઈને તેને પોતાની પાસે ઉભું રાખ્યું, 
\v 48 ને તેઓને કહ્યું કે, ને જે કોઈ મારો અંગીકાર કે છે તે મારો મોકલનારનો અંગીકાર કરે છે; કેમકે તમ સર્વમાં જે સૌથી નાનો તેજ મોટો છે.
\v 49 અને યોહાને ઉત્તર આપતા કહ્યું કે, સાહેબ, અમે એક માણસને તારા નામે ભૂત કાઢતાં જોયો; ને અમે તેને મના કીધી, કારણ કે તે આપણી સાથે ચાલતો નથી.
\v 50 પણ ઇસુએ તેને કહ્યું કે, મના ન કરો, કેમકે જે તમારી વિરુદ્ધ નથી તે તમારા પક્ષનો છે.
\v 51 અને એમ થયું કે તેને ઉપર લઇ લેવાનો દિવસો પુરા થવા આવ્યા, ત્યારે તેણે યરૂશાલેમ જવા સારૂ પોતાનું મ્હો [ તે ભણી] દૃઢ રાખ્યું.
\v 52 અને તેણે પોતાની આગળ કાસદો મોકલ્યા, ને એઓ જઈને તેને સારૂ તૈયારી કરવા માટે સમરુનીઓના એક ગામડાં પેઠા.
\v 53 અને તેઓએ તેનો આવકાર કીધો નહિ, કારણ કે યરૂશાલેમ ભણી તેનો મ્હો હતું.
\v 54 અને તેના શિષ્યો યાકુબ તથા યોહાને એ જોઇને કહ્યું કે, પ્રભુ, શું, તારી એવી ઈચ્છા છે કે અમે આજ્ઞા કરીએ કે આકાશથી આગ પડીને તેઓનો નાશ કરે?
\v 55 પણ તેણે પાછા ફરીને તેઓને ધમકાવ્યા.
\v 56 અને તેઓ બીજે ગામ ગયા.
\v 57 અને તેઓ માર્ગે ચાલતા હતા, તેવામાં કોઈ એકે તેણે કહ્યું કે, પ્રભુ, જ્યાં કહીં તું જઈશ ત્યાં હું તારી પાછળ આવીશ.
\v 58 અને ઇસુએ તેને કહ્યું કે, લોંકડાંને દર હોય છે, ને આકાશનાં પક્ષીઓને માળા હોય છે; પણ માણસના દીકરાને માથું મુકવાનો ઠામ નથી.
\v 59 અને તેણે બીજાને કહ્યું કે, મારી પાછળ આવ. પણ તેણે કહ્યું કે, પ્રભુ, પ્રભુ મને રજા આપ કે પહેલાં જઈને મારા બાપને દાટું.
\v 60 પણ તેણે કહ્યું કે, મુએલાઓને પોતાના મુએલાઓને દાટવા દે, પણ તું જઈને દેવના રાજ્ય[[ની વાત] પ્રગટ કર.
\v 61 અને બીજાએ પણ કહ્યું કે, હે પ્રભુ, હું તારી પાછળ આવીશ; પણ પહેલવહેલાં જે મારે ઘેર છે તેઓને છેલ્લી સલામ કરી આવવાની મને રજા આપ.
\v 62 પણ ઇસુએ તેને કહ્યું કે, કોઈ માણસ હળે હાથ દીધા પછી પછવાડે જુએ તો તે દેવના રાજ્યને યોગ્ય નથી.
\c 10
\p
\v 1 હવે આ બિનાઓ બન્યા પછી પ્રભુએ બીજા સિત્તેરને ઠરાવ્યા, ને જે પ્રત્યેક શહેર તથા જગ્યામાં તે પોતે જવાનો હતો, તેમાં તેઓમાંથી બબ્બેને પોતાની આગળ મોકલ્યા.
\v 2 અને તેણે તેઓને કહ્યું કે, ફસલ પુષ્કળ છે, પણ મજુરો થોડા છે; માટે તમે ફસલના ઘણીની પ્રાર્થના કરો કે તે પોતાની ફસલને સારૂ મજુરો મોકલે.
\v 3 ચાલ્યા જાઓ; જુઓ, વરુઓ મધ્યે ઘેટાનાં બચ્ચા જેવાં મોકલું છું.
\v 4 થેલી કે જ્હોણું લેતા ના; ને માર્ગે કોઈને સલામ કરતા ના.
\v 5 અને જે કોઈ ઘરમાં તમે પેસો ત્યાં પ્રથમ એમ કહો કે, આ ઘરને શાંતિ થાઓ.
\v 6 અને જો કોઈ શાંતિનો પુત્ર ત્યાં હશે તો તમારી શાંતિ તેના પર રહેશે; પણ જો નહિ હશે, તો તે તમારી પાસે પછી વળશે.
\v 7 અને તેજ ઘરમાં રહો, ને જે તેઓની પાસે હોય તે ખાતા પિતા રહો; કેમકે મજુર પોતાના મુસરને યોગ્ય છે; ઘેરેઘેર ફરતા ના.
\v 8 અને જે કોઈ ઘરમાં તમે પેસો અને તેઓ તમારા આવકાર કરે, તો જે કંઈ તેઓ તમારી આગળ મુકે તે ખાઓ; 
\v 9 અને તેમાંના માંદોઓને સાજા કરો, ને તેઓને કહો કે, દેવનું રાજ્ય તમારી પાસે આવ્યું છે.
\v 10 પણ જે કોઈ શહેરમાં તમે પેસો, ને તેઓ તમારા આવકાર નહિ કરે, તો તેના રસ્તાઓમાંથી નીકળી જઈને કહો કે,
\v 11 તમારા શ્શેરની ધૂળ જે અમારા પગમાં લાગેલી છે તે પણ તમારી વિરુદ્ધ અમે ખંખેરી નાખીએ છીએ; તોપણ એટલું જાણો કે દેવનું રાજ્ય પાસે આવ્યું છે.
\v 12 હું તમને કહું છું કે, તે દહાડે તે શહેરના કરતાં સદોમના હાલ સહેલ થશે.
\v 13 ઓ ખોરાજીન, તને હાય! હાય! ઓ બેથસાઇદા, તને હાય! હાય!કેન્કે જે પરાક્રમી કામ તમારામાં થયા છે, તે જો સૂર તથા સીદોનમાં થયા હોત, તો તેઓએ ક્યારનો તાટમા તથા રાખમાં બેસીને પસ્તાવો કર્યો હોત.
\v 14 તથાપિ ન્યાયકાળે તમારા કરતા સૂર તથા સીદોનને સહેલું પડશે.
\v 15 અને, ઓ કાપરનાહુમ, તું આકાશ સુધી ઉંચું કરાશે શું?તું હાડેસ સુધી નીચું નંખાશે.
\v 16 જે તમારૂં સાંભળે છે તે મારું સાંભળે છે; ને જે તમારો નકાર કરે છે તે મારો નકાર કરે છે; ને જે મારો નકાર કરે છે તે મારા મોકલનારનો નકાર કરે છે.
\v 17 અને તે સિત્તેર હરખાતા હરખાતા પાછા આવ્યા, ને તેઓએ કહ્યું કે, પ્રભુ, તારા નામથી ભૂતો પણ અમારે તાબે થયા છે.
\v 18 અને તેણે તેઓને કહ્યું કે, મેં શેતાનને વિજળીની પેઠે આકાશથી પડેલો જોયો.
\v 19 જુઓ, સર્પો તથા વીંછુંઓ પર પગ મુકવાનો, તથા શત્રુના બધા પરાક્રમ પરનો અધિકાર મેં તમને આપ્યો છે; ને કશાથી પણ તમને ઈજા થશે નહિ.
\v 20 પણ આત્માઓ તમારે તાબે થયા છે, તેને લીધે હરખાઓ માં; પણ તમારાં નામ આકાશમાં લખેલાં છે, તેને લીધે હરખાઓ.
\v 21 તેજ વેળાએ તે પવિત્ર આત્માથી હરખાયો, ને બોલ્યો કે, ઓ બાપ, આકાશ તથા પૃથ્વીની ઘણી, હું તારી સ્તુતિ કરું છું કે, જ્ઞાનીઓથી તથા બુદ્ધીવાનોથી એ વાત તે ગુપ્ત રાખી, ને બાળકોને પ્રગટ કીધી છે; હા બાપ, કેમકે તને એ સારૂં લાગ્યું.
\v 22 મારા બાપે મને સઘળું સોંપ્યું છે; ને દીકરો કોણ છે, એ બાપ વિના કોઈ જાણતો નથી; ને બાપ કોણ છે, એ દીકરા વિના તથા જેણે દીકરો પ્રગટ કરવા ચાહે તે વિના બીજો કોઈ જાણતો નથી.
\v 23 અને તેણે શિષ્યો તરફ ફરીને તેઓને એકાંતમાં કહ્યું કે, જે તને જુઓ છો, તે જે આંખો જુએ તેઓને ધન્ય છે.
\v 24 કેમકે હું તમને કહું છું કે, જે તમે જુઓ છો તે ઘણા ભવિષ્યવાદીઓ તથા રાજાઓ જોવા ચહાતા હતા, પણ તેઓએ સાંભળ્યું નહિ.
\v 25 અને જુઓ, એક પંડિતે ઉભા થઈને તેનું પરીક્ષણ કરતા કહ્યું કે, ઉપદેશક, અનંત જીવનનો વારસો પામવા સારૂ મારે શું કરવું? 
\v 26 અને તેણે તેને કહ્યું કે, નિયમશાસ્ત્રમાં શું લખ્યું છે? તું શું વાંચે છે?
\v 27 ને તેણે ઉત્તર આપતા કહ્યું કે, તારા દેવ પ્રભુ પર તારા પુરા હૃદયથી તથા તારા પુરા જીવથી તથા તાર પુરા સામર્થ્યથી તથા તારા પુરા મનથી પ્રેમ રાખવો, ને જેવા પોતા પર તેવો તારા પડોસી પર [પ્રેમ રાખવો].
\v 28 અને તેણે તેને કહ્યું કે, તે ઠીક ઉત્તર આપ્યો છે; એમ કર ને તું જીવશે.
\v 29 પણ તેણે પોતાને ન્યાયી ઠરાવવા ચાહીને ઇસુને કહ્યું, તો મારો પડોસી કોણ છે? 
\v 30 ઇસુએ ઉત્તર આપતા કહ્યું કે, એક પુરુષ યરુશાલેમથી યરેખો જતો હતો; અને તે લુટારાના હાથમાં પડ્યો, અને તેઓ તેના લુગડાં ઉતારી લઈને તથા તેને મારીને તેને અધમુઓ મુકીને ચાલ્યા ગયા.
\v 31 અને દૈવયોગે એક યાજક તે માર્ગે થઈને જતો હતો, ને તે તેને જોઇને બીજી બાજુએ થઈને ચાલ્યો ગયો.
\v 32 અને એમજ એક લેવી પણ તે ઠેકાણે આવ્યો, ત્યારે તેને જોઇને બીજી બાજુએ થઈને ચાલ્યો ગયો.
\v 33 પણ એક સમરુની માર્ગે ચાલતાં ચાલતાં જ્યાં તે પડ્યો હતો ત્યાં આવ્યો, ને તેને જોઇને તેને કરુણા આવી.
\v 34 અને તે તેની પાસે ગયો, ને તેના ઘ પર તેલ તથા દ્રાક્ષરસ રેડીને પતા બાંધ્યા, ને તેને પોતાના જાનવર પર બેસાડીને તેને ઉતારામાં લઇ ગયો, ને તેની માવજાત કીધી.
\v 35 અને બીજે દહાડે તેણે બે દીનાર કાઢીને ઉતારાવાળાને આપ્યા, ને કહ્યું કે, તેની માવજત કરજે, ને એ કરતાં જે કંઈ ખરચ તને લાગશે તે હું પાછો આવીશ ત્યારે તને વાળી આપીશ.
\v 36 હવે તું શું ધારે છે, લુટારાના હાથમાં પડેલા માણસનો પડોસી એ ત્રણમાંનો કોણ ઠર્યો?
\v 37 ને તેણે કહ્યું કે, જેણે તેના પર દયા કીધી તે. અને ઇસુએ તેને કહ્યું કે, તું જઈને એ પ્રમાણે કર.
\v 38 અને તેઓ માર્ગે ચાલતા હતા એ દરમ્યાન તે એક ગામમાં પેઠો; ને મારથા નામે એક બાયડીએ પોતાને ઘેર તેને પરોણે રાખ્યો.
\v 39 અને મરિયમ નામે તેની એક બહેન હતી, તે ઇસુના પગ આગળ બેસીને તેની વાત સાંભળતી હતી.
\v 40 પણ મારથા ઘણી ચાકરી હોવાથી ગભરાઈ, ને તેણીએ તેની પાસે આવીને કહ્યું કે, પ્રભુ, મારી બહેને મને ચાકરી કરવા એકલી મુકી છે, તેની શું તને ચિંતા નથી? એ માટે તેને કહે કે મને સહાય કરે.
\v 41 પણ પ્રભુએ તેને ઉત્તર આપતા કહ્યું કે, મારથા, મારથા, તું ઘણી વાતો  વિશે ચિંતા કરે છે ને ગભરાય છે; 
\v 42 પણ એક વાતની અગત્ય છે; અને મરિયમે સારો ભાગ પસંદ કીધો છે, ક જે તેની પાસેથી લઇ લેવાશે નહિ.
\c 11
\p
\v 1 અને એમ થયું કે તે એક ઠેકાણે પ્રાર્થના કરતો હતો, તે કરી ચુક્યા પછી, તેના શિષ્યોમાંના એકે તેને કહ્યું કે, પ્રભુ, યોહાને તેમના શિષ્યોને પ્રાર્થના કરવા શિખવ્યું તેં તું પણ અમને શિખવ.
\v 2 અને તેણે તેઓને કહ્યું કે, તમે પ્રાર્થના કરો, ત્યારે કહો કે, ઓ [[આકાશમાંના અમારા]] બાપ, તારું નામ પવિત્ર મનાઓ; તારું રાજ્ય આવો; [[જેમ આકાશમાં તેં પૃથ્વી પર તારી ઈચ્છા પુરી થાઓ]]
\v 3 દિવસની અમારી રોટલી રોજ રોજ અમને આપ;
\v 4 ને અમારાં પાપ અમને માફ કર; કેમકે અમે પોતે પણ અમારા હરેક ઋણીને માફ કરીએ છીએ. અને અમને પરીક્ષણમાં ન લાવ, [[ પણ ભુંડાથી અમારો છુટકો કર]]
\v 5 અને તેણે તેઓને કહ્યું કે, તમારામાંના કોઈને મિત્ર હોય, ને મધરાતે તે તેની પાસે જઈને તેને એવું કહે કે, મિત્ર, મને ત્રણ રોટલી ઉછીની આપ, 
\v 6 કેમકે મારો એક મિત્ર મુસફરીએથી માટે ત્યાં આવ્યો છે, ને તેની આગળ પીરસવાનું મારે પાસે કંઈ નથી,
\v 7 તો શું, તે માંહેથી ઉત્તર આપતા એમ કહેશે કે, મને તસ્દી ન દે, હમણાં બારણું બંધ છે, ને મારાં છોકરાં મારી પાસે ખાટલામાં છે, હું તો ઉઠીને તને આપી શકતો નથી?
\v 8 હું તમને કહું છું કે, તે તેનો મિત્ર છે, તેને લીધે તે ઉઠીને તેને આપે નહિ, તોપણ તેના આગ્રહને લીધે તે ઉઠશે, ને જોઈએ તેટલી [રોટલી] તેને આપશે.
\v 9 અને હું તમને કહું છું કે, માગો, ને તમને અપાશે; શોધો, ને તમને જડશે; ડોકો ને તમારે સારૂ ઉઘાડાશે.
\v 10 કેમકે જે કોઈ માગે છે તે પામે છે, ને જે શોધે છે તેને જડે છે, ને જે ડોકે છે તેને સારૂ ઉધાડાશે.
\v 11 વળી તમારામાંના કોઈ બાપની પાસેથી જો પોતાનો છોકરો રોટલી માગે તો શું તે તેને પત્થર આપશે? અથવા જો માછલી [માગે] તો શું માછલીને બદલે તે તેને સાપ આપશે?
\v 12 અથવા તે ઈંડું માગે તો શું તે તેને વીછું આપશે?
\v 13 માટે જો તમે ભુંડા છતાં તમારાં છોકરાંને સારાં દાન આપી જાણો છો, તો આકાશમાંના બાપની પાસેથી જેઓ માગે, તેમને તે પવિત્ર આત્મા આપશે, તે કેટલું વિશેષ ખાતરીપૂર્વક છે?
\v 14 અને તે એક મુંગા ભૂતને કાઢતો હતો. અને એમ થયું કે ભૂત નીકળ્યા પછી તે મુંગો માણસ બોલ્યો, ને લોકો અચરત થયા.
\v 15 પણ તેઓમાંના કેટલાએકે કહ્યું કે, ભૂતોના સરદાર બાલઝબુલ[ની મદદ]થી તે ભૂતો કાઢે છે.
\v 16 અને બીજાઓએ પરીક્ષણ કરતાં તેની પાસે આકાશમાંથી નિશાની માગી.
\v 17 પણ તેણે તેઓના વિચાર જાણીને તેઓને કહ્યું કે, હરેક રાજ્ય જેમાં ફૂટ પડે છે તે ઉજડ થાય છે; ને ઘરમાં ફૂટ પડે, તો તે પડી જાય છે;
\v 18 ને જો શેતાન પણ પોતાની સામો થએલો હોય તો તેનું રાજ્ય કેમ નિભે? કેમકે તમે કહો છો કે, બાલઝબુલ[ની મદદ]થી હું ભૂતો કાઢું છું.
\v 19 અને જો હું બાલઝબુલ[ની મદદ]થી ભૂતો કાઢું છું તો તમારા દીકરાઓ કોણ [ની મદદ]થી કાઢે છે? માટે તેઓ તમારા ન્યાયાધીશ થશે.
\v 20 પણ જો હું દેવની આંગળીથી ભૂતો કાઢું છું, તો દેવનું રાજ્ય તમારી મધ્યે આવ્યું છે.
\v 21 બળવાન માણસ હથિયારબંધ થઈને પોતાની હવેલી સાચવે છે, ત્યારે તેનો માલ સલામત રહે છે; 
\v 22 પણ જયારે તેના કરતા બળવાન માણસ તેના પર આવી પડીને તેને જીતે ત્યારે તેનાં સઘળા હથિયાર જેના પર તે ભરોસો રાખતો હતો તે તેની પાસેથી લઇ લે છે, ને તેની લૂટ વહેંચે છે.
\v 23 જે મારા પક્ષનો નથી તે મારી વિરુદ્ધ છે, ને જે મારી સાથે સમેટતો નથી તે વેરી નાખે છે.
\v 24 અશુદ્ધ આત્મા માણસમાંથી નીકળ્યા પછી નિર્જળ જગ્યામાં વિસામો શોધતો ફરે છે; પણ તે જડતો નથી, ત્યારે તે કહે છે કે, મારા જે ઘરમાંથી હું નીકળ્યો તેમાં હું પાછો જઈશ.
\v 25 અને જયારે તે આવે છે ત્યારે તે તેને વાળેલું તથા શોભાયમાન કરેલું માલમ પડે છે.
\v 26 ત્યારે તે જઈને પોતા કરતા ભુંડા બીજા સાત આત્માઓને તેડી લાવે છે; અને તેઓ માંહે આવીને ત્યાં રહે છે; ને તે માણસની છેલ્લી અવસ્થા પહેલીના કરતાં ભુંડી થાય છે.
\v 27 અને એમ થયું કે તે આ વાતો કહેતો હતો, ત્યારે લોકમધ્યે થી એક બાયડીએ મોટે ઘાટે તેને કહ્યું કે, જે ઉદરમાં તું રહ્યો, ને જે થાનને તું ધાવ્યો તેઓને ધન્ય છે.
\v 28 પણ તને કહ્યું કે, તે કરતાં જેઓ દેવની વાત સાંભળે છે ને પાળે છે તેઓને ધન્ય છે.
\v 29 અને લોકો સંખ્યાબંધ તેની પાસે ભેગા થયા હતા ત્યારે તે કહેવા લાગ્યો કે, આ પેઢી તો ભુંડી પેઢી છે; તે નિશાની માગે છે, પણ યુનાની નિશાની વિના બીજી નિશાની તેને અપાશે નહિ.
\v 30 કેમકે જેમ યુના નીનવીઓને નિશાનીરૂપથયો, તેં માણસનો દીકરો પણ આ પેઢીને થશે.
\v 31 દક્ષિણની રાણી આ પેઢીનાં માણસોની સાથે ન્યાયકાળે ઉઠશે, ને તેઓને દોષિત ઠરાવશે; કેમકે તે પૃથ્વીના છેડાથી સુલેમાનનું જ્ઞાન સાંભળવા આવી હતી, અને જુઓ, સુલેમાન કરતાં અહીં એક મોટો છે.
\v 32 નીનવેહના માણસો આ પેઢીની સાથે ન્યાયકાળે ઉઠશે, ને તેને દોષિત ઠરાવશે; કેમકે યુનાનો ઉપદેશ સાંભળી તેઓએ પસ્તાવો કીધો; ને જુઓ, યુના કરતાં અહીં એક મોટો છે.
\v 33 કોઈ માણસ દીવા સળગાવીને તેને ભોંયરામાં કે માપ તળે મુકતો નથી, પણ દીવા પર [મુકે છે] એ માટે કે માંહે આવનારાઓ તેનું અજવાળું જુએ.
\v 34 તારા શરીરનો દીવો તારી આંખ છે; જયારે તારી આંખ નિર્મળ હોય છે, ત્યારે તારું આખું શરીર પણ પ્રકાશે ભરેલું હોય છે; પણ તે ભુંડી હોય છે, ત્યારે તારું આખું શરીર પણ અંધકારે ભરેલું હોય છે; 
\v 35 તે સારૂ તારામાં જે અજવાળું છે તે અંધકાર ન હોય, માટે સાવધાન રહે.
\v 36 એ માટે જો તારું આખું શરીર પ્રકાશથી ભરેલું હોય, ને તેનો કોઈ પણ ભાગ અંધકારરૂપ ન હોય તો જેમ દીવો પોતાની રોશનીથી તને અજવાળું આપે છે તેમ [તારું શરીર] પુરૂં પ્રકાશથી ભરેલું થશે.
\v 37 અને તે બોલતો હતો ત્યારે એક ફરોશીએ પોતાની સાથે જમવાને તેને નોતર્યો, ને તે માંહે જઈને જમવ બેઠો.
\v 38 અને જમવા પહેલાં તે નાહ્યો નહિ, તે જોઇને ફરોશી અચરત થયો.
\v 39 અને પ્રભુએ તેને કહ્યું કે, તમે ફરોશીઓ તો થાળી વાટકો બહારથી શુદ્ધ કરો છો; પણ તમારૂં અંતર જુલમે તથા ભુંડાઈએ ભરેલું છે.
\v 40 અરે મૂર્ખો, જેણે બહારનું બનાવ્યું, તેણે માંહેનું પણ બનાવ્યું નથી શું?
\v 41 પરંતુ માંહેની વસ્તુઓ દાનધર્મમાં આપો, ને જુઓ, બધું તમને શુદ્ધ છે.
\v 42 પણ તમ ફરોશીઓને અફસોસ છે! કેમકે તમે ફુદનાનો તથા સિતાબને! તથા સઘળી વનસ્પતિનો દસમો ભાગ આપો છો; પણ ન્યાયકરણ તથા દેવની પ્રીતિ પડતાં મુકો છો; તમારે આ કરવાં ને એ ન મુકવા જોઈતાં હતાં.
\v 43 તમ ફરોશીઓને અફસોસ છે! કેમકે તમે સભાસ્થાનોમાં મુખ્ય આસનો તથા ચોટાંઓમાં સલામો ચાહો છે.
\v 44 તમને અફસોસ છે! કેમકે જે કબરો દેખાતી નથી, ને જેના ઉપર માણસો જાણ્યા વિના ચાલે છે, તેઓના જેવા તમે છો.
\v 45 ત્યારે પંડિતોમાંના એકે તેને ઉત્તર આપતા કહ્યું કે, ઉપદેશક, એમ કહેવાથી તું અમને પણ મેણાં મારે છે.
\v 46 અને તેણે કહ્યું કે, ઓ પંડિતો, તમને પણ અફસોસ છે! કારણ કે તમે માણસો પર એવા બોજા ચઢાવો છો કે જે ઉચકતાં મહા મુસીબત પડે છે, ને તમે પોતે જે બોજને તમારી એક આંગળી પણ લગાડતા નથી.
\v 47 તમને અફસોસ છે! કેમકે તમે ભવિષ્યવાદીઓની કબરો બાંધો છો, ને તમારા બાપદાદાઓએ તેઓને મારી નાખ્યાં.
\v 48 તો તમે સાક્ષીઓ છો, ને તમારા બાપદાદાઓના કામોને સમ્મતિ આપો છો; કેમકે તેઓએ તેમને મારી નાખ્યા હતા, ને તમે [તેમની કબરો] બાંધો છો.
\v 49 એ માટે દેવના જ્ઞાને પણ કહ્યું કે, હું ભવિષ્યવાદીઓ તથા પ્રેરીતો તેઓની પાસે મોકલીશ, ને તેઓમાંના કેટલાએકને તેઓ મારી નાખશે ને સતાવશે; 
\v 50 એ માટે કે જગતના મંડાણથી સઘળા ભવિષ્યવાદીઓના વહેવડાવેલા લોહીનો બદલો આ પેઢીનાં લોક પાસેથી લેવામાં આવે; 
\v 51 હા, હું તમને કહું છું કે હાબેલના લોહીથી તે ઝખાર્યાહ જે હોમવેદી તથા પવિત્રસ્થાનથી વચ્ચે માર્યો ગયો, તેના લોહી સુધી એ સર્વનો બદલો આ પેઢીના લોક પાસેથી લેવાશે.
\v 52 તમે પંડિતોને અફસોસ છે! કેમકે તમે જ્ઞાનની કુંચી લઇ લીધી છે; તમે પોતે માંહે પેઠા નહિ, ને જેઓ માંહે પેસતા હતા તેઓને તમે અટકાવ્યા.
\v 53 અને તે ત્યાંથી નીકળ્યો, ત્યાર પછી શાસ્ત્રીઓ તથા ફરીશીઓ ઝનુનથી તેની સામે થઈને તેને ઘણી વાતો વિષે બોલવાને છંછેડવા લાગ્યા.
\v 54 [અને] તેના મ્હોમાંથી કંઈ વાત પકડી લેવાં સારૂ તેઓ ટાંપી રહ્યા.
\c 12
\p
\v 1 એટલામાં હજારો લોક એકઠાં થયાં તે એટલે સુધી કે તેઓ એક બીજા પર પડતા હતા, ત્યારે સૌથી પહેલાં તે પોતાની શિષ્યોને કહેવા લાગ્યો કેફરોશીઓના ખમીરથી સાવધાન રહો; તે તો ઢોંગ છે.
\v 2 પણ પ્રગટ નહિ કરાશે એવું કંઈ ઢાંકાએલું નથી; ને નહિ જણાશે એવું કંઈ ગુપ્ત નથી.
\v 3 માટે જે કંઈ તમે અંધારામાં કહ્યું છે તે અજવાળામાં સંભળાશે; ને ઓરડીમાં જે કંઈ તમે કાનમાં કહ્યું હશે તે ધાબા પર પ્રગટ કરાશે.
\v 4 અને, મારા મિત્રો, હું તમને કહું છું કે, જેઓ શરીરને મારી નાખે, ને ત્યાર પછી બીજું કંઈ ન કરી શકે, તેઓથી બીહો મા.
\v 5 પણ તમારે કોનાથી બીવું તે વિષે હું તમને ચેતવણી આપીશ; મારી નાખ્યા પછી નરકમાં નાખી દેવાનો જેણે અધિકાર છે તેનાથી બીહો; હા, હું તમને કહું છું કે, તેનાથી બીહો.
\v 6 શું પાંચ ચલ્લી બે પૈસે વેચાતી નથી? પણ દેવની દ્રષ્ટિમાં તેઓમાંની એકે વિસારેલી નથી.
\v 7 પણ તમારા માથાના નિમાળા પણ સઘળા ગણેલા છે. બીહો મા, ઘણી ચલ્લીઓ કરતી તમે મૂલ્યવાન છો.
\v 8 અને હું તમને કહું છું કે, માણસોની આગળ જે કોઈ મને કબૂલ કરશે તેને દેવના દૂતો આગળ માણસનો દીકરો પણ કબૂલ કરશે.
\v 9 પણ માણસોની આગળ જે કોઈ મારો નકાર કરશે તેનો નકાર દેવની દૂતોની આગળ કરવામાં આવશે. 
\v 10 અને જે કોઈ માણસના દીકરાની વિરુદ્ધ વાત બોલશે, તેને તે માફ કરવામાં આવશે; પણ પવિત્ર આત્માની વિરુદ્ધ જે કોઈ દુર્ભાષણ કરે તેને તે માફ કરવામાં આવશે નહિ.
\v 11 અને જયારે તેઓ તમને સભાસ્થાનોમાં તથા અધિપતિઓ તથા અધિકારીઓ આગળ લઇ જશે, ત્યારે અમારે કેવી રીતે અથવા શો ઉત્તર આપવો, અથવા અમારે શું કહેવું, તે વિષે ચિંતા ન કરો;  
\v 12 કેમકે જે તમને કહેવું જોઈએ તે તેજ ઘડીએ પવિત્ર આત્મા તમને શિખવશે.
\v 13 અને લોકોમાંથી એક જણે તેને કહ્યું કે, ગુરુ, મારા ભાઈને કહે કે તે વારસાનો ભાગ મને આપે.
\v 14 અને તેણે કહ્યું કે, ઓ માણસ, મને તમારા પર ન્યાયાધીશ કે વહેંચી આપનાર કોણે ઠરાવ્યો?
\v 15 અને તેણે તેઓને કહ્યું કે, સાવધાન રહો, ને સર્વ લોભથી પોતાને દૂર રાખો; કેમકે કોઈનું જીવન તેની મિલકતની પુષ્કળતામાં હોતું નથી.
\v 16 અને તેણે તેઓને એવું દ્રષ્ટાંત કહ્યું કે, એક ધનવાન માણસની ભોંયમાંથી ઘણી ઉપજ થઇ;
\v 17 અને તેણે મનમાં એવો વિચાર કીધો કે, હું શું કરું? કેમકે મારી ઉપજ ભરી મૂકવાને મારી પાસે જગ્યા નથી.
\v 18 ને તેણે કહ્યું કે, હું આમ કરીશ; મારી વખારોને હું પાડી નાખીશ, ,એ તે કરતાં હું મોટી બંધાવીશ; ને ત્યાં મારું બધું અનાજ તથા મારી માલમિલકત હું ભરી મુકીશ.
\v 19 અને હું મારા જીવને કહીશ કે, ઓ જીવ, ઘણાં વરસને માટે ઘણી માલમિલકત તારે સારૂ રાખી મુકેલી છે; આરામ લે, ખા, પી, આનંદ કર.
\v 20 પણ દેવે તેણે કહ્યું કે, ઓ મૂર્ખ, આ રાત્રે તારો જીવ તારી પાસેથી માગી લેવામાં આવે છે; ત્યારે જે વસ્તુઓ તે સિદ્ધ કીધી છે તે કોની થશે?
\v 21 જે પોતાને સારૂ દ્રવ્યો સંગ્રહ કરે છે, ને દેવ પ્રત્યે ધનવાન નથી, તે તેવોજ છે.
\v 22 અને તેણે પોતાના શિષ્યોને કહ્યું, એ માટે હું તમને કહું છું કે [તમારા] જીવને સારૂ ચિંતા ન કરો કે અમે શું ખાઈશું, તેં તમારા શરીરને સારૂ પણ ન કરો, કે અમે શું પહેરીશું.
\v 23 કેમકે ખોરાક કરતા જીવ, ને વસ્ત્ર કરતા શરીર, અધિક છે.
\v 24 કાગડાઓનો વિચાર કરો; તેઓ તો વાવતા નથી ને કાપતા નથી; તેઓની પાસે વખાર કે કોઠાર નથી; તોપણ દેવ તેઓનું પોષણ કરે છે; પક્ષીઓ કરતા તમે કેટલા વિશેષ મૂલ્યવાન છો! 
\v 25 અને ચિંતા કરવાથી તમારામાંના કોણ પોતાના કદને એક હાથભાર વધારી શકે છે?
\v 26 માટે જે સૌથી નાનું કામ તે જો તમે કરી નથી શકતા, તો બીજાં વિષે તમે કેમ ચિંતા કરો છો?
\v 27 ફૂલઝાડોનો વિચાર કરો; તેઓ કેવા વધે છે; તેઓ મહેનત કરતા નથી, તેઓ કાંતતાં પણ નથી; તોપણ હું તમને કહું છું કે, સુલેમાન પણ પોતાના સઘળા વૈભવમાં તેઓમાંના એકના જેવો પહેરેલો ન હતો.
\v 28 એ માટે ખેતરનું ઘાસ જે આજ છે તે કાલે ભઠ્ઠીમાં ફેંકાય છે, તેને જો દેવ એવું પહેરાવે છે, તો, ઓ અલ્પવિશ્વાસીઓ, તે તમને પહેરાવશે, એ કેટલું વિશેષ ખાતરીપૂર્વકછે?
\v 29 આને અમે શું ખાઈશું કે શું પીશું, એની શોધ ન કરો, ને મનમાં સંદેહ ન રાખો.
\v 30 કેમકે જગતના લોકો એ સઘળા વાનાં શોધે છે; પણ તમારો બાપ જાણે છે કે એ વાનાંની તમને અગત્ય છે.
\v 31 પરંતુ તમે તેનું રાજ્ય શોધો; ને એ વાનાં પણ તમને અપાશે.
\v 32 ઓ નાની ટોળી, બીઓ મા; કેમકે તમને રાજ્ય આપવાની તમારા બાપની ખુશી છે.
\v 33 તમારી પાસે જે છે તે વેચીને દાનધર્મ કરો; જીર્ણ નહિ થાય એવી થેલીઓ, એટલે આકાશમાં અખુટ દ્રવ્ય, પોતાને સારૂ મેળવો; કે જ્યાં ચોર આવતો નથી, ને કીડો ખાઈ જતો નથી.
\v 34 કેમકે જ્યાં તમારૂં દ્રવ્ય છે ત્યાંજ તમારૂં ચિત્ત પણ રહેશે.
\v 35 તમારી કમરો બાંધેલો તથા તમારી દીવો સળગેલો રાખો;
\v 36 અને જે માણસો પોતાનો ઘણી લગ્નમાંથી ક્યારે પાછો આવે તેની વાટ જુએ છે, એ માટે કે તે આવીને ઠોકે કે તત્કાળ તેઓ તેને સારૂ દ્વાર ઉધાડે, તેઓના જેવો તમે થાઓ.
\v 37 જે દાસોને ઘણી આવીને જાગતા જોશે તેઓને ધન્ય છે; હું તમને ખચિત કહું છું કે, તે પોતાની કમર બાંધીને તેઓને જમવા બેસાડશે, ને આવીને તેઓની સેવા કરશે.
\v 38  	અને જો તે બીજે પહોરે આવે, કે ત્રીજે પહોરે આવે, ને તેઓને એમ [કરતાં] જુએ, તો તે દાસોને ધન્ય છે. 
\v 39 પણ આટલું સમજો જે જો ઘરઘણી જાણતો હોત કે, કઈ ઘડીએ ચોર આવશે, તો તે જાગતો રહેત, ને પોતાના ઘરમાં ખાતર પાડવા ન દેત.
\v 40 તમે પણ તૈયાર રહો; કેમકે તમારા ધારવામાં નહિ હોય તે ઘડીએ માણસનો દીકરો આવશે.
\v 41 અને પીતરે કહ્યું કે, પ્રભુ, તું આ દૃષ્ટાંત અમને, કે સર્વને કહે છે?
\v 42 ને પ્રભુએ કહ્યું કે, જેણે તેનો ઘણી પોતાના ઘરનાંઓને યોગ્ય સમયે અન્ન આપવા સારૂ પોતાના ઘર પર ઠરાવશે એવો વિશ્વાસુ તથા શાણો કારભારી કોણ છે?
\v 43 જે દાસને તેનો ઘણી એમ કરતો જોશે તેનો ધન્ય છે. 
\v 44 હું તમને સાચું કહું છું કે, તે પોતાની સર્વ માલમિલકત પર તેને [કારભારી] ઠરાવશે.
\v 45 પણ જો તે દાસ પોતાના મનમાં કહેશે કે મારો ઘણી આવતાં વાર લગાડે છે, ને દાસોને તથા દાસીઓને મરવા [માંડેશે], અને ખાવા પીવા, તથા છાંટકો થવા માંડશે; 
\v 46 તો જે દહાડે તે વાટ જોતો નથી, ને જે ઘડી તે જાણતો નથી, તેવામાં તે દાસનો ઘણી આવશે, ને તેને કાપી નાખશે, ને તેનો ભાગ અવિશ્વાસીઓની સાથે ઠરાવશે.
\v 47 અને જે દાસ પોતાની ઘણીની ઈચ્છા જાણ્યા છતાં પોતે સિદ્ધ થયો નહિ હોય, ને તેની ઈચ્છા પ્રમાણે વર્ત્યો નહિ હોય, તે ઘણો માર ખાશે.
\v 48 પણ જેણે વગર જાણે ફટકા યોગ્ય કામ કીધું હશે, તે થોડો માર ખાશે. ને જે કોઈને ઘણું આપેલું છે, તેની પાસેથી ઘણું માંગવામાં આવશે, ને જેણે ઘણું સોંપેલું છે તેની પાસેથી વધારે માંગવામાં આવશે.
\v 49 હું પૃથ્વી પર આગ નાખવા આવ્યો છું, ને જો તે સળગી ચુકી હોય તો હું શું ચાહું?
\v 50 પણ મારે એક બાપ્તિસ્મા પામવાનું છે, ને તે પુરૂં થાય ત્યાં સુધી હું કેવો સંકોચમાં આવેલો છે?
\v 51 શું તમે ધારો છો કે પૃથ્વી પર શાંતિ કરાવવા હું આવ્યો છું? હું તમને કહું છું કે ના, પણ તે કરતા ફૂટ પાડવા [આવ્યો છું].
\v 52 કેમકે હવેથી એક ઘરમાં પાંચ મધ્યે ફૂટ પડશે, એટલે ત્રણ બેની સામા, ને બે ત્રણની સામા થશે.
\v 53 બાપ દીકરાની સામો, તથા દીકરો બાપની સામો થશે; માં દીકરીની સામી, ને દીકરી પોતાની માની સામી થશે; સાસુ પોતાની વહુની સામી, ને વહુ પોતાની સાસુની સામી થશે, એમ તેઓમાં ફૂટ પડશે.
\v 54 અને તેણે લોકોને પણ કહ્યું કે, તમે પશ્ચિમથી વાદળી ચઢતી જુઓ છો, કે તરત તમે કહો છો કે, ઝાપટું આવશે, ને એમજ થાય છે.
\v 55 અને જયારે દક્ષિણનો વાં વાય છે ત્યારે તમે કહો છો કે, લુ વાશે, ને એમજ થાય છે.
\v 56  ઓ ઢોંગીઓ, પૃથ્વીનું તથા આકાશનું રૂપ તમે પારખી જાણો છો, તો આ સમય તમે કેમ પારખી નથી જાણતા?
\v 57 ને વાજબી શું છે તે તમે પોતાની મેળે કેમ પારખતા નથી? 
\v 58 અને તું તારા વાદીની સાથે અધિકારીની આગળ જતો હોય ત્યારે માર્ગમાં તું તેનાથી છુટકો પામવા સારૂ યત્ન કર, રખે તે તને ન્યાયાધીશ આગળ ઘસડી લઇ જાય, ને ન્યાયાધીશ તને સિપાઈને સ્વાધીન કરે, ને સિપાઈ તને બંદીખાનામાં નાખે.
\v 59 હું તને કહું છું કે, તું છેલ્લી દમડી ચુકવશે, ત્યાં સુધી તું ત્યાંથી નીકળવાનો નથી.
\c 13
\p
\v 1 હવે તેજ સમયે ત્યાં કેટલાએક હાજર હતા કે જેઓએ પીલાતે જે ગાલીલીઓનું લોહી તેઓના યજ્ઞો સાથે ભેળી દીધું હતું તેઓ વિષે તેને કહ્યું.
\v 2 અને તેણે તેઓને ઉત્તર આપતા કહ્યું કે, એ ગાલીલીઓ પર એવી [વિપત્તિઓ] પડી તેથી તેઓ બધા ગાલીલીઓ કરતાં વિશેષ પાપી હતા, એમ તમે ધારો છે શું?
\v 3 હું તમને કહું છું કે ના; પણ જો તમે પસ્તાવો કરશો નહિ, તો તમે સર્વ તેજ પ્રમાણે નાશ પામશો.
\v 4 અથવા સીલોઅમમાં જે અરાઢ માણસ પર બુરજ પડ્યો, ને તેઓને મારી નાખ્યા, તેઓ યરૂશાલેમમાંના સર્વ રહેવાસી કરતાં વિશેષ ગુન્હેગાર હતા, એમ તમે ધારો છો શું?
\v 5 હું તમને કહું છું કે ના; ણ જો તમે પસ્તાવો કરશો નહિ, તો તમે સર્વ તેમજ નાશ પામશો.
\v 6 અને તેણે આ દૃષ્ટાંત કહ્યું કે, કોઈએકની પોતાની દ્રાક્ષવાડીમાં રોપેલી એક અંજીરી હતી; અને તે તેના પરથી ફળ શોધતો આવ્યો, પણ એકે જડ્યું નહિ.
\v 7 ત્યારે તેણે દ્રાક્ષવાડીના માળીને કહ્યું કે, જો, આ ત્રણ વરસથી આ અંજીરી પરથી હું ફળ શોધતો આવ્યો છું ને એકે જડતું નથી; તેને કાપી નાખ; ને વળી ભોંય કેમ નકામી રોકે છે?
\v 8 ને તે તેને ઉત્તર આપતા કહે છે કે, સાહેબ, તેને આ વરસ પર રહેવા દે, એટલામાં હું તેની આસ પાસ ખોદું, ને ખાતર નાખું;
\v 9 ને જો ત્યાર પછી તેને ફળ આવે તો ઠીક; નહિ તો તેને કાપી નાખજે.
\v 10 અને વિશ્રામવારે તે એક સભાસ્થાનમાં બોધ કરતો હતો.
\v 11 અને જુઓ, અરાઢ વરસથી જેણે મંદવાડનો આત્મા વળગેલો એવી એક બાયડી હતી; તે કુબડી હતી, પણ કોઈ પણ રીતે સીધી ઉભી થઇ શકતી નહિ.
\v 12 અને ઇસુએ તેને જોઇને તને બોલાવી, અને તેને કહ્યું કે, બાઈ, તારા મંદવાડથી તું છુટી થઇ છે.
\v 13 અને તેણે તેના પર હાથ મુક્યા; ને તરત તે ટટાર થઇ, ને દેવની સ્તુતિ કીધી.
\v 14 અને વિશ્રામવારે ઇસુએ તેને સાજી કીધી, માટે સભાસ્થાનના અધિકારીએ ગુસ્સે થઈને ઉત્તર આપતાં લોક્કોને કહ્યું કે, છ દહાડા છેકે જેમાં માણસોને કામ કરવું જોઈએ, એ માટે તે [દિવસો]એ તમે આવીને સાજા થાઓ, પણ વિશ્રામવારે નહિ.
\v 15 પણ પ્રભુએ તેને ઉત્તર આપતા કહ્યું કે, ઓ ઢોંગીઓ, તમારામાંનો હરેક પોતપોતાના બળદને તથા ગધેડાને કોડમાંથી છોડીને વિશ્રામવારે પાવા સારૂ લઇ જતો નથી શું?
\v 16 ને આ બાયડી જે ઈબ્રાહીમની  દીકરી છે, ને જેણે, જુઓ, શેતાને અરાઢ વરસથી બાંધી રાખી હતી, તેને વિશ્રામવારે આ બંધનથી છોડવી જોઈતી ન હતી શું?
\v 17 ને તેણે એ વાતો કહી ત્યારે તેના બધા સામેવાળા લજવાયા; ને જે બધાં મહિમાવંત કામો તેનાથી કરાયાં તેને લીધે બધા લોકો હર્ષ પામ્યા.
\v 18 એ માટે તેણે કહ્યું કે, દેવનું રાજ્ય શાના જેવું છે? ને હું તેને શાની ઉપમા આપું?
\v 19 તે રાઈના બી જેવું છે, જેણે એક જણે લઈને પોતાની વાડીમાં નાખ્યું, ને તે વધીને મોટું ઝાડ થયું, ને આકાશની પક્ષીઓએ તેની ડાળીઓ પર વાસો કીધો.
\v 20 અને વળી તેણે કહ્યું કે, હું દેવની રાજ્યને શાની ઉપમા આપું?
\v 21 તે ખમીર જેવું હે, જેણે એક બાયડીએ લઈને ત્રણ માપ લોટમાં ઘાલ્યું, ને પરિણામે તે બધો ખમીરવાળો થયો.
\v 22 અને તે યરૂશાલેમ ભણી મુસાફરી કરતાં શહેરે શહેર તથા ગામે ગામ બોધ કરતો ગયો.
\v 23 અને એક જણે તેને કહ્યું કે, પ્રભુ, તારણ પામનાર થોડા છે શું? ને તેણે તેઓને કહ્યું કે,
\v 24 સાંકડા બારણામાં થઈને પેસ્વને કષ્ટ કરો, કેમકે હું તમને કહું છું કે ઘણા પેસવા ચાહશે, પણ [પેસી] શકશે નહિ.
\v 25 જયારે ઘરઘણી ઉઠીને બારણું બંધ કરશે, ને તમે બહાર ઉભા રહીને બારણું ઠોકવા માંડશો, ને કહેશો કે, પ્રભુ, અમારે સારૂ ઉઘાડ; ને તે તમને ઉત્તર આપતા કહેશે કે, હું તમને જાણતો નથી કે તમે ક્યાંના છો; 
\v 26 ત્યારે તેમે કહેવા લાગશો કે, અમે તારી સમક્ષ ખાધું પીધું હતું, ને તે અમારા રસ્તાઓમાં બોધ કીધો હતો.
\v 27 અને તે કહેશે કે, હું તમને કહું છું કે તમે ક્યાંના છો એ હું જાણતો નથી; રે અન્યાય કરનારા, તમે સર્વ મારી પાસેથી જાઓ.
\v 28 જયારે તમે ઈબ્રાહીમને તથા ઇસ્હાકને તથા યાકુબને તથા બધા ભવિષ્યવાદીઓને દેવના રાજ્યમાં જોશો, ને પોતાને બહાર કાઢી મુકેલા [જોશો], ત્યારે રડવું તથા દાંત પીસવું થશે.
\v 29 અને તેઓ પૂર્વ તથા પશ્ચિમથી, ને ઉત્તર તથા દક્ષિણથી આવશે, ને દેવના રાજ્યમાં બેસશે.
\v 30 અને, જુઓ, [કેટલાક] જે છેલ્લા તેઓ પહેલા થશે, ને [કેટલાક] જે પહેલા તેઓ છેલ્લા થશે.
\v 31 તેજ ઘડીએ કેટલાએક ફરોશીઓએ તેની પાસે આવીને કહ્યું કે, અહીંથી નીકળી જા, કેમકે હેરોદ તને મારી નાખવા ચાહે છે.
\v 32 અને તેણે તેઓને કહ્યું કે, તમે જઈને તે લોકંડાને કહો, જુઓ, આજ તથા કાલ હું ભૂતો કાઢું છું, ને રોગ મટાડું છું, ને ત્રીજે [દહાડે] હું સંપૂર્ણ કરાઈશ.
\v 33 તોપણ આજ તથા કાલે તથા પરણ દહાડે મારે ચાલવું જોઈએ, કેમકે કોઈ ભવિષ્યવાદી યરુશાલેમની બહાર નાશ પામે એવું થઇ શકતું નથી.
\v 34 ઓ યરૂશાલેમ, યરૂશાલેમ, ભવિષ્યવાદીઓને મારી નાખનાર તથા તારી પાસે મોકલેલાઓને પત્થર મારનાર, જેમ મરઘી પોતાનાં બચ્ચાં પાંખો તળે એકઠાં કરે છે, તેં મેં કેટલીવાર તારાં છોકરાને એકઠાં કરવાનું ચાહ્યું, પણ તમે ચાહ્યું નહિ!
\v 35 જુઓ, તમારૂં ઘર તમારે સારૂ [ઉજળ કરી] મુકાયું છે, ને હું તમને કહું છું કે, તમે કહેશો કે પ્રભુને નામે જે આવે છે તેને ધન્ય છે, ત્યાં સુધી તમે મને જોશો નહિ.
\c 14
\p
\v 1 અને એમ થયું કે ફરોશીઓના અધિકારીઓમાંના એકને ઘેર વિશ્રામવારે તે રોટલી ખાવા ગયો હતો, ત્યાતે તેઓ તેના પર તાકી રહ્યા હતા.
\v 2 અને જુઓ, એક માણસ તેની આગળ હતો જેણે જલંદરનો રોગ થયો હતો.
\v 3 અને ઇસુએ પંડિતોને અને ફરોશીઓને ઉત્તર આપતા કહ્યું કે, વિશ્રામવારે સાજું કરવું ઉચિત છે કે નહિ?
\v 4 પણ તેઓ છાના રહ્યા. અને તેણે તેને ઝાલીને સાજો કીધો, ને તેને જવા દીધો.
\v 5 અને તેણે તેઓને કહ્યું કે, તમારામાંના કોઈનું ગધેડું અથવા બળદ કુવામાં પડ્યો હોય, તો તરત વિશ્રામવારે તેં નહિ કાઢે શું?
\v 6 ને એ વાતોનો પ્રત્યુત્તર તેઓ તેને આપી શક્યા નહિ.
\v 7 અને નોતરેલાઓ કેવી રીતે મુખ્ય આસનો પસંદ કરતા, તે જોઇને તેણે તેઓને દૃષ્ટાંત કહ્યું, 
\v 8 કોઈ તને લગ્નમાં નોતરે ત્યારે મુખ્ય આસન પર ન બેસ; રાખે કદાપિ તારા કરતાં કોઈ માનવતો માણસ તેણે નોતરેલો હોય,
\v 9 ને જેણે તને તથા તેને નોતર્યા તે આવીને તને કહે કે, એને જગ્યા આપ; ત્યારે તું લજવાઈને સહુથી નીચી જગ્યાએ જઈ બેસવા માંડશે.
\v 10 પણ કોઈ તને નોતરે ત્યારે સહુથી નીચી જગ્યાએ જઈ બેસ, કે જેણે તને નોતર્યો તે આવે, ત્યારે તે તને કહે કે, મિત્ર ઉપર આવ; ત્યારે તારી સાથે જમવા બેઠેલા સર્વની આગળ તને માન મળશે.
\v 11 કેમકે જે કોઈ પોતાને ઉંચો કરે છે તે નીચો કરાશે, ને જે પોતાને નીચો કરે છે તે ઉંચો કરાશે.
\v 12 અને જેણે તેને નોતર્યો હતો તેને પણ તેણે કહ્યું કે, જયારે તું દિવસનું કે રાતનું ખાણું આપે, ત્યારે તારા મિત્રોને, કે તારા ભાઈઓને, કે તારાં સગાંઓને, કે શ્રીમંત પડોશીઓને ન બોલાવ; રખે કદાપિ તેઓ પણ તને પાછા નોતરે, ને તને બદલો મળે.
\v 13 પણ જયારે તું મિજબાની આપે ત્યારે દરિદ્રીઓને, ટુંડાઓને, લંગડાઓને તથા આંધળાઓને બોલાવ; 
\v 14 ને તને ધન્ય થશે; કેમકે તને બદલો આપવાને તેઓની પાસે કંઈ નથી; ઓઅન ન્યાયીઓના પુનરૂત્થાનમાં તને બદલો અપાશે.
\v 15 અને તેની સાથે જમવા બેઠેલાઓમાંના એકે એ વાત સાંભળીને તેને કહ્યું કે, દેવના રાજ્યમાં જે રોટલી ખાશે તેને ધન્ય છે.
\v 16 પણ તેણે તેને કહ્યું કે, કોઈ એક માણસે મોટું રાતનું ખાણું કીધું ને ઘણાને નોતર્યા.
\v 17 અને વાળું વખતે તેણે પોતાના દાસને નોતરેલાઓને એમ કહેવા મોકલ્યો, કે આવો; કેમકે હમણાં બધું તૈયાર [થયું] છે.
\v 18 અને સર્વ એકે માટે બાનું કાઢવા લાગ્યા.પહેલાએ તેને કહ્યું કે, મેં ખેતર વેચાતું લીધું છે, મારે જઈને તે જોવાની અગત્ય છે; હું તને વિનંતી કરું છું કે મને માફ કર.
\v 19 અને બીજાએ કહ્યું કે, મેં પાંચ જોડ બળદ વેચાતા લીધા છે, ને તેઓને પારખવા જાઉં છું; હું તને વિનંતી કરું છું કે મને માફ કર.
\v 20 અને બીજાએ કહ્યું કે, હું બાયડી પરણ્યો છું, માટે મારાથી અવાશે નહિ.
\v 21 પછી તે દાસે આવીને પોતાના ઘણીને એ વાતો કહી; ત્યારે ઘરઘાણીએ ગુસ્સે થઈને પોતાના દાસને કહ્યું કે, શહેરના રસ્તાઓમાં તથા ગલીઓમાં જલદી જઈને દરિદ્રીઓને તથા ટુંડાઓને તથા આંધળાઓને તથા લંગડાઓને અહીં તેડી લાવ.
\v 22 ને તે દાસ કહ્યું કે, સાહેબ,તારા હુકમ પ્રમાણ કરવામાં આવ્યું છે, ને હજી પણ જગ્યા છે.
\v 23 અને ઘણીએ દાસને કહ્યું કે, સડકે તથા પગથીએ જઈને તેઓને આગ્રહ કરીને તેડી લાવ, કે મારું ઘર ભરાઈ જાય.
\v 24 કેમકે હું તમને કહું છું કે, પેલા માણસનો જે નોતરાએલા હતા તેઓમાંનો કોઈ મારું વાળું ચાખશે નહિ.
\v 25 હવે ઘણા લોક તેની સાથે જતા હતા, ને તેને પાછા ફરીને તેઓને કહ્યું કે, 
\v 26 જો કોઈ મારી પાસે આવે, ને પોતાનો બાપનો તથા માનો તથા વહુનો તથા છોકરાંનો તથા ભાઈઓનો તથા બહેનોનો, હા, પોતાના જીવનો પણ દ્વેષ ન કરે, તો તે મારો શિષ્ય થઇ શકતો નથી.
\v 27 જે કોઈ પોતાનો વધસ્તંભ ઉંચકીને મારી પાછળ આવતો નથી, તે મારો શિષ્ય થઇ શકતો નથી.
\v 28 કેમકે તમારામાં એવો કોણ છે કે જે બુરૂજ બાંધવા ચાહે, પણ પહેલાં બેસીને ખરચ નહિ ગણે, કે તે પુરો કરવા જેટલું મારી પાસે છે કે નહિ? 
\v 29 રખે કદાપિ પાયો નાખ્યા પછી તે પુરો કરી શકે નહિ; ત્યારે જે જુએ તેઓ સર્વ તેની મશ્કરી કરવા લાગે,
\v 30 અને કહે કે, આ માણસ બાંધવા લાગ્યો, પણ પુરૂં કરી શક્યો નહિ.
\v 31 અથવા કયો રાજા એવો છે કે બીજા રાજાની સામે લડાઈ કરવા જતો હોય, પણ પહેલાં બેસીને વિચાર નહિ કરે, કે જે વીસ હજાર લઈને મારી સામે આવે છે, તેની હું દસ હજારથી સામો થઇ શકીશ કે નહિ?
\v 32 નહિ તો બીજો હજી ઘણો વેળગો છે, એટલામાં તે એલચીઓને મોકલીને સલાહની સરતો વિષે પુછશે.
\v 33 તે પ્રમાણે તમારામાંનો જે કોઈ પોતાની સર્વ વસ્તુઓનો ત્યાગ કરતો નથી, તે મારો શિષ્ય થઇ શકતો નથી.
\v 34 મીઠું તો સારૂ છે, પરંતુ મીઠું પણ સ્વાદ વગરનું થયું હોય, તો તે શાથી ખારું કરાશે?
\v 35 તે ભોંયને વાસ્તે અથવા ખાતરને વાસ્તે યોગ્ય નથી; પણ તેને બહાર નાખી દે છે. જેને સાંભળવાને કાન છે તેણે સાંભળવું.
\c 15
\p
\v 1 હવે તેનું સાંભળવા સારૂ સઘળા દાણીઓતથા પાપીઓ તેની પાસે આવતા હતા.
\v 2 અને ફરોશીઓએ તથા શાસ્ત્રીઓએ બન્નેએ કચકચ કરીને કહ્યું કે, આ માણસ પાપીઓનો અંગીકાર કરે છે, ને તેઓની સાથે ખાય છે.
\v 3 અને તેણે તેઓને આ દૃષ્ટાંત કહ્યું કે, 
\v 4 તમારામાં એવું કયું માણસ હોય કે, જો તેને સો ઘેટાં હોય, ને તેઓમાંનું એક માણસ ખોવાયું હોય, તો તે પેલાં નવ્વાણું રાનમાં મુકીને ખોવએલું જડે ત્યાં લગી તેની શોધમાં નહિ જાય?
\v 5 ને તે તેને જડે છે ત્યારે તે હર્ખ કરીને પોતાની ખાંધ પર ચઢાવે છે.
\v 6 અને ઘેર આવીને પોતાના મિત્રોને તથા પડોશીઓને બોલાવે છે,ને તેઓને કહે છે કે, મારી સાથે હર્ખ કરો, કેમકે મારું ઘેટું જે ખોવાયું હતું તે મને જડ્યું છે.
\v 7 હું તમને કહું છું કે, તેમજ નવ્વાણું ન્યાયીઓ કે જેઓને પસ્તાવાની અગત્ય નથી, તેઓ કરતા એક પાપી પસ્તાવો કરે તેને લીધે આકાશમાં હર્ખ થશે.
\v 8 અથવા કયી બાયડી એવી હોય કે જો તેની પાસે અધેલી હોય, ને તેઓમાંની એક અધેલી ખોવાય, તો તે દીવો કરીને ઘર નહિ વાલે, ને જડે ત્યાંલગી તેની શોધ સારીપેઠે નહિ કરે?
\v 9 નેતે તેને જડે ત્યારે તે પોતાની સખીઓ તથા પાડોશેણો બોલાવીને કહી છે કે, મારી સાથે હર્ખ કરો, કેમકે મારી અઘેલી જે ખોવાઈ હતી, તે મને જડી છે.
\v 10 હું તમને કહું છું કે તેમજ એક પાપી પસ્તાવો કે, તેને લીધે દેવના દૂતોની સમક્ષ હર્ખ થાય છે.
\v 11 અને તેણે કહ્યું કે, એક માણસને બે દીકરા હતા.
\v 12 અને તેઓમાંના નાનાએ બાપને કહ્યું કે, બાપ, મિલકતનો જે મારો ભાગ આવે તે મને આપ; ને તતેણે તેઓને કહ્યું કે, બાપ, મિલકતનો જે મારો ભાગ આવે તે મને આપ; ને તેણે તેઓને પોતાની પુંજી વહેચી આપી.
\v 13 અને થોડા દહાડા પછી નાનો દીકરો સઘળું એકઠું કરીને દૂર દેશમાં ગયો, ને ત્યાં બદફેલીમાં પોતાની સંપત ઉડાવી નાખી.
\v 14 અને તેણે બધું ખરચી નાખ્યું, ત્યાર પછી તે દેશમાં ભારે દુકાળ પડ્યો; ને તેને તંગી પડવા લાગી.
\v 15 અને તે જઈને તે દેશના વાતનીઓમાંના એકને ત્યાં રહ્યો; ને તેણે પોતાના ખેતરમાં ભુંડો ચારવા સારૂ તેને મોકલ્યો.
\v 16 અને જે શીંગો ભુંડો ખાતાં હતાં તેથી પોતાનું પેટ ભરવાને તેને મન થતું હતું; ને કોઈ તેને આપતું નહિ.
\v 17 પણ તે સાવચેત થયો ત્યારે તેણે કહ્યું કે, મારા બાપના કેટલા બધા મજુરોને પુષ્કળ રોટલી મળે છે ને હું તો અહીં ભૂખે મરું છું!
\v 18 હું ઉઠીને મારા બાપની પાસે જઈશ, ન તેને કહીશ કે, બાપ, મેં આકાશ સામે તથા તારી આગળ પાપ કીધું છે; 
\v 19 હવે હું તારો દીકરા કહેવાવા યોગ્ય નથી; 
\v 20 અને તે ઉઠીને પોતાના બાપની પાસે ગયો, ને તે હજી ઘણો વેળગો હતો એટલામાં તેના  બાપ તેને દીઠો, ને તેને દયા આવી, ને તે હજી ઘણો વેળગો હતો એટલામાં તેના બાપે તેને દીઠો, ને તેને દયા આવી, ને તે દોડીને તેને ભેટ્યો, ને તેને ચુમીઓ કીધી.
\v 21 અને દીકરાએ તેને કહ્યું કે, બાપ, મેં આકાશ સામે તથા તારી આગળ પાપ કીધું છે, હવે હું તારો દીકરો કહેવાવા યોગ્ય નથી.
\v 22 પણ બાપે પોતાના નોકરોને કહ્યું કે, સારામાં સારો જામો જલદી કાઢીને એને પહેરાવો; ને એને હાથે વીંટી ઘાલો, ને પગમાં જોડા પહેરાવો;
\v 23 અને પાળેલા વાછરડાને લાવીને કાપો, ને આપણે ખાઈને આનંદ કરીએ.
\v 24 કેમકે આ મારો દીકરો મુઓ હતો, ને પાછો જીવતો થયો છે; તે ખોવાએલો હતો, ને જડ્યો છે. અને તેઓ આનંદ કરવા લાગ્યા.
\v 25 હવે તેનો વડો દીકરો ખેતરમાં હતો; ને તે આવતાં ઘરની નજદીક આવી પહોંચ્યો, ત્યારે તેણે ગાયનનો તથા નાચનો અવાજ સાંભળ્યો.
\v 26 અને તેને ચાકરોમાંના એકને બોલાવીને પુછ્યું કે, આ શું હશે?
\v 27 અને તેણે તેને કહ્યું કે, તારો ભાઈ આવ્યો છે, ને તારા બાપે પાળેલા વાછરડાને કપાવ્યો છે, કેમકે તે તેને સહીસલામત પાછો મળ્યો છે.
\v 28 પણ તે ગુસ્સે થયો, ને માંહે જવાને રાજી નહોતો; અને તેના બાપે બહાર આવીને તેને આજીજી કીધી.
\v 29 પણ તેણે બાપને ઉત્તર આપતા કહ્યું કે, જો, આટલાં બધાં વરસથી હું તારી ચાકરી કરું છું, ને તારી આજ્ઞા મેં કદી ઉથાપી નથી, તોપણ મારા મિત્રોની સાથે ખુશાલી કરવા સારૂ તે મને લવારું પણ કડી આપ્યું નથી.
\v 30 પણ આ તારો દીકરો જે કસબેણોની સાથે તારી મિલકત ખાઈ ગયો, તે પાછો આવ્યો ત્યારે તે તેને સારૂ પાળેલા વાછરડાને કપાવ્યો છે.
\v 31 અને તેણે તેને કહ્યું કે, દીકરો, તું મારી સાથે નિત્ય છે, ને મારું સઘળું તે તારુંજ છે.
\v 32 પણ ખુશી થવું તથા હર્ખાવું ઉચિત હતું, કેમકે આ તારો ભાઈ મુઓ હતો, ને તે જીવતો થયો છે; તે ખોવાએલો હતો, ને જડ્યો છે.
\c 16
\p
\v 1 અને તેણેશિષ્યોને પણ કહ્યું કે, એક શ્રીમંત માણસ હતો, જેને એક કારભારી હતો; ને એની આગળ તેના ઉપર એવું તોહોમત મુકવામાં આવ્યું કે, તે તમારી મિલકત ઉડાવી દે છે.
\v 2 અને તેણે તેને બોલાવીને કહ્યું કે, આ જે તારે વિષે હું સાંભળું છું તે શું છે? તારા કારભારનો હિસાબ આપ; કેમકે હવેથી તું કારભારી રહી શકશે નહિ.
\v 3 અને કારભારીએ પોતાના મનમાં કહ્યું કે, હું શું કરું? કેમકે મારો ઘણી મારી પાસેથી કારભાર લઇ લે છે. મારામાં ખોદવાની શકતી નથી; ભિક્ષા માગતાં હું લજવાઉં છું.
\v 4 અમે કારભારમાંથી કાઢી મુકે ત્યારે લોકો પોતાના ઘરમાં મારો અંગીકાર કરે માટે શું કરવું તેની મને સૂઝ પડે છે.
\v 5 ત્યારે તેણે પોતાના ઘાણીના દરેક લેણદારને બોલાનીને પહેલાને કહ્યું કે, મારા ઘણીનું તારે કેટલું દેવું છે? 
\v 6 ને તેણે કહ્યું કે, સો માપ તેલ. અને તેણે તેને કહ્યું કે, તારું ખાતું લે, ને વહેલો બેસીને પચાસ લખ.
\v 7 પછી તેણે બીજાને કહ્યું કે, તારે કેટલું દેવું છે? ને તેણે કહ્યું કે, સો માપ ઘઉં, તેણે તેને કહ્યું કે, તારું ખાતું લે, ને એંસી લખ.
\v 8 અને તેના ઘણીએ અન્યાયી કર્ભારીને વખાણ્યો, કારણ કે તે હોશિયારીથી વર્ત્યો હતો; કેમકે આ જગતના દીકરા પોતાની પેઢી વિષે અજવાળાના  દીકરા કરતા હોશિયાર હોય છે.
\v 9 અને હું તમને કહું છું કે, અન્યાયીપણાના દ્રવ્ય વડે પોતાને સારૂ મિત્રો કરો, કે જયારે તે થઇ રહે, ત્યારે તેઓ સદાકાળના માંડવાઓમાં તમારો અંગીકાર કરે.
\v 10 જે બહુ થોડામાં વિશ્વાસુ છે તે ઘણામાં પણ વિશ્વાસુ છે; ને જે બહુ થોડામાં અન્યાયી છે તે ઘણામાં પણ અન્યાયી છે.
\v 11 માટે જો અન્યાયી દ્રવ્યમાં તમે વિશ્વાસુ ન થયા હો, તો ખરું [દ્રવ્ય] તમને કોણ સોંપશે?
\v 12 ને જો તમે પરાયામાં વિશ્વાસુ ન થયા હો, તો જે તમારૂં પોતાનું તે કોણ તમને સોંપશે? 
\v 13 કોઈ ચાકર બે ઘણીઓની ચાકરી કરી શકતો નથી; કેમકે તે એકનો દ્વેષ કરશે, ને બીજા પર પ્રેમ કરશે, અથવા તે એકના પક્ષનો થશે, ને બીજાને તુચ્છ કરશે. દેવની તથા દ્રવ્યની ચાકરી તમે કરી નથી શકતા.
\v 14 અને ફરોશીઓ જે દ્રવ્ય લોભી હતા તેઓએ તે સઘળી વાતો સાંભળીને તેના ઠઠ્ઠા કીધા.
\v 15 અને તેણે તેઓને કહ્યું કે, માણસોની આગળ પોતાને ન્યાયી દેખાડનારા તમે છો, પણ દેવ તમારાં અંત:કરણ જાણે છે; કેમકે માણસોમાં જે ઉત્તમ ગણેલું છે તે દેવની દ્રષ્ટિમાં કંટાળારૂપ છે.
\v 16 નિયમશાસ્ત્ર તથા ભવિષ્યવાદીઓ યોહાન લગી હતા; ત્યારથી દેવના રાજ્યની સુવાર્તા પ્રગટ કરાય છે, ને હરેક માણસ તેમાં બલાત્કારથી પેસે છે.
\v 17 પણ શાસ્ત્રની એક પણ માત્રા રદ થાય, તે કરતાં આકાશ તથા પૃથ્વી ને જતું રહેવું સહેલ છે.
\v 18 જે કોઈ પોતાની બાયડીને છોડીને બીજીને પરણે છે, તે વ્યભિચાર કરે છે, ને વારે છોડેલી બાયડીને જે પરણે તે વ્યભિચાર કરે છે.
\v 19 હવે એક શ્રીમંત માણસ હતો, ને તે કીરમજી તથા ઝીણાં વસ્ત્ર પહેરતો હતો, ને નિત્ય દબદબાસહિત મોજમઝા મારતો હતો.
\v 20 અને લાજરસ નામે એક ભિખારી જેને આખા શરીરે ફોલ્લા હતા, તે તેના દરવાજા આગળ પડેલો હતો.
\v 21 અને શ્રીમંતની મેજ પરથી પડેલા કકડા વડે તે પેટ ભરવા ચાહતો હતો; વળી કુતરા પણ આવીને તેના ફોલ્લા ચાટતા હતા.
\v 22 અને એમ થયો કે તે ભિખારી મરી ગયો, ને દૂતો તેને ઈબ્રાહીમની ગોદમાં લઇ ગયા; ને શ્રીમંત પણ મરી ગયો અને દટાયો.
\v 23 અને હાડેસમાં પીડા ભોગવતાં તેણે પોતાની આંખો ઉંચી કરીને વેગળેથી ઈબ્રાહીમને તથા તેની ગોદમાં લાજરસ જોયા.
\v 24 અને તેણે ઘાટો પાડીને કહ્યું કે, ઈબ્રાહીમ બાપ, મારા પર દયા કરીને લાજરસને મોકલ, કે તે પોતાની આંગળીનું ટેરવું પાણીમાં બોળીને મારી જીભને થંડી કરે, કેમકે આ બળતામાં હું વેદના પામું છું.
\v 25 પણ ઇબ્રાહીમે કહ્યું, દીકરા, સંભાર કે તારા જીવનમાં તું તારાં સારા વાનાં પામ્યો, ને એમજ લાજરસ ભૂંડાં વાનાં [પામ્યો]; પણ હમણાં અહીં તે દિલાસો પામે છે, ને તું વેદના પામે છે.
\v 26 અને તે સર્વ ઉપરાંત અમારી તથા તમારી વચમાં મોટી ખાઈ આવેલી છે, એ માટે કે જેઓ અહીંથી તમારી પાસે આવવા ચાહે, તેઓ આવી ન શકે, ને ત્યાંથી કોઈ અમારી પાસે આ પાર આવે નહિ.
\v 27 અને તેણે કહ્યું કે, બાપ, એ માટે હું તને વિનંતી કરું છું કે, તેને મારા બાપને ઘેર મોકલ, 
\v 28 કેમકે મારા પાંચ ભાઈઓ છે, કે તે તેઓને શાહેદી આપે, રખે તેઓ પણ આ પીડાને ઠેકાણે આવે.
\v 29 પણ ઈબ્રાહીમ કહે છે કે, તેઓની પાસે મુસા તથા ભવિષ્યવાદીઓ છે; તેઓનું તેઓ સાંભળે.
\v 30 અને તેણે કહ્યું કે, ઈબ્રાહીમ બાપ, એમ નહિ, પણ જો કોઈ મુએલામાંથી તેઓની પાસે જાય, તો તેઓ પસ્તાવો કરે.
\v 31 અને તેને કહ્યું કે, જો મુસા તથા ભવિષ્યવાદીઓનું તેઓ નહિ સાંભળે, તો જો કોઈ મુએલાઓમાંથી ઉઠે, તોપણ તેઓ માનશે નહિ.   
\c 17
\p
\v 1 અને તેણે પોતાના શિષ્યોને કહ્યું કે, ઠોકર ખાવાના પ્રસંગ ન આવે એમ બની શકતું નથી, પણ જેનાથી તે આવે છે તેને અફસોસ છે!
\v 2 કોઈ આ નાનાઓમાંના એકને ઠોકર ખવાડે, એ કરતાં તેની કોટે ઘંટીનું પડ બંધાય ને તે સમુદ્રમાં નંખાય, એ તેને માટે સારૂ છે.
\v 3 સાવચેત રહો; જો તમારો ભાઈ અપરાધ કરે, તો તને ઠપકો દે; ને જો તે પસ્તાવો કરે, તો તેને માફ કર.
\v 4 અને જો તે એક દહાડામાં સાત વાર તારો અપરાધ કરે, ને સાત વાર તારી તરફ ફરીને કહે કે, હું પસ્તાઉં છું, તો તેને માફ કર. 
\v 5 અને પ્રેરિતોએ પ્રભુને કહ્યું કે, અમારો વિશ્વાસ વધાર.
\v 6 અને પ્રભુએ કહ્યું કે, જો તમને રાઈના દાણા જેટલો વિશ્વાસ હોય તો તમે આ ગુલ્લર ઝાડને કહેત કે, તું ઉખડ, ને સમુદ્રમાં રોપા, તો તે તમારૂં માનત.
\v 7 પણ તમારામાંનો એવો કોના છે કે જેનો ચાકર ખેડતો અથવા ચારતો હોય, ને તે [ચાકર] ખેતરમાંથી આવે ત્યારે તેને કહે કે, તરત આવીને જમવા બેસ; 
\v 8 એ કરતાં, શું તે એમ નહિ કહેશે કે, મારું વાળું સિદ્ધ કર, ને કમર બાંધીને હું ખાઈ પી રહું ત્યાં સુધી મારીસેવા કર, ને ત્યાર પછી તું ખાજે પીજે?
\v 9 તે દાસે આજ્ઞા પાળી માટે તે તેનો ઉપકાર માને છે શું?
\v 10 તેં જે આજ્ઞા તમને આપેલી છે તે સર્વ પાળ્યા પછી તમારે પણ એમ કહેવું કે, અમે નકામા ચાકરો છીએ, કેમકે જે કરવાની અમારી ફરજ હતી તેજ અમે કર્યું છે.
\v 11 અને એમ થયું કે યરુશાલેમ જતા તે સમરૂનની મધ્યે તથા ગાલીલની મધ્યે થઈને જતો હતો.
\v 12 અને એક ગામમાં તે પેઠો, એટલે દસ કોઢિયા તેને સામા મળ્યા, જેઓએ વેગળા ઉભા રહી.
\v 13 ઘાટો પાડીને કહ્યું કે, ઇસુ સ્વામી, અમારા પર દયા કર.
\v 14 અને તેઓને જોઇને તેણે તેઓને કહ્યું કે, જાઓ, પોતાને યાજકોને દેખાડો. અને એમ થયું કે તેઓ રાસ્તે ચાલતાં શુદ્ધ કરાયા.
\v 15 અને તેઓમાંનો એક, પોતે સાજો થયો છે એ જોઇને, મોટે ઘાટો દેવની સ્તુતિ કરો પાછો ફર્યો.
\v 16 અને તેણે સાષ્ટાંગ દંડવત કરીને તેનો ઉપકાર માન્યો; ને તે સમરૂની હતો.
\v 17 અને ઇસુએ ઉત્તર આપતાં કહ્યું કે, શું દસે જણ શુદ્ધ કરાયા નહોતો? તો બીજાં નવ ક્યાં છે?
\v 18 દેવને મહિમા આપવાને પાછો ફરે, એવો આ પરદેશી વિના કોઈ મળ્યો નહિ શું?
\v 19 અને તેણે કહ્યું કે, ઉઠીને ચાલ્યો જા; તારા વિશ્વાસે તને બચાવ્યો છે.
\v 20 અને ફરોશીઓએ તેને પુછ્યું કે, દેવનું રાજ્ય ક્યારે આવશે? ત્યારે તેણે તેઓને ઉત્તર આપતા કહ્યું કે, દેવનું રાજ્ય દૃશ્ય રીતે નથી આવતું.
\v 21 અને એમ નહિ કહેવામાં આવશે કે, જુઓ, આ રહ્યું! કે, પેલું રહ્યું! કેમકે જુઓ, દેવનું રાજ્ય તમારામાં છે.
\v 22 અને તેને શિષ્યોને કહ્યું કે, એવા દહાડા આવશે કે માણસના દીકરાના દિવસોમાં એકને તમે જોવા ચહાશો, પણ તમે જોશો નહિ.
\v 23 અને તેઓ તમને કહેશે હે જુઓ, પેલો રહ્યો, જુઓ, આ રહ્યો, તમે જતો ના, ને એમની પાછળ ચાલતા ના.
\v 24 કેમકે વીજળી એક દિશાથી ચમકતી આકાશ તળે બીજી દિશા સુધી પ્રકાશે છે, તેં માણસનો દીકરો પોતાનો દિવસમાં થશે.
\v 25 પણ પહેલાં તેને ઘણું સહેવું પડશે, ને આ પેઢીથી નાપસંદ થવું પડશે.
\v 26 અને જેમ નુહના દિવસોમાં થયું, તેમજ માણસના દીકરાના દિવસોમાં પણ થશે.
\v 27 નુહ વહાણમાં પેઠો ને જલપ્રલયે આવીને બધાનો વિનાશ કર્યો તે દિવસ લગી તેઓ ખાતા, પીતા, પરણતા, પરણાવાતા હતા.
\v 28 અને તેમજ લુતના દિવસોમાં પણ થયું, તેઓ ખાતા, પીતા, વેચાતું લેતા આપતા, રોપતા, બાંધતા હતા;
\v 29 પણ લૂટ સોદમમાંથી નીકળ્યો તે દિવસે આગ તથા ગંધક આકાશમાંથી વરસ્યાં, નેતેથી બધાનો વિનાશ થયો;
\v 30 જે દિવસે માણસનો દીકરો પ્રગટ થશે તે દિવસે તેજ પ્રમાણેજ થશે.
\v 31 તે દિવસે જે ધાબા પર હોય, તેનો સામાન ઘરમાં હોય તો તે લેવાં સારૂ તેણે ઉતરવું નહિ, ને જે ખેતરમાં હોય તેણે પણ પાછા ફરવું નહિ.
\v 32 લુતના વહુને સંભારો.
\v 33 જે કોઈ પોતાનો જીવ બચાવવા કોશિશ કરશે, તે તેને ખોશે, ને જે કોઈ તેને ખોશે તે તેને બચાવશે.
\v 34 હું તમને કહું છું કે, તે રાત્રે એક ખાટલામાં બે જન હશે; તેઓમાંનો એક લઇ લેવાશે, ને બીજો પડતો મુકાશે.
\v 35 બે બાયડી સાથે દળતી હશે; તેમાંથી એક લઇ લેવાશે, ને બીજી પડતી મુકાશે.
\v 36 ખેતરમાં બે જન હશે, તેઓમાંનો એક લેવાશે, ને બીજો પડતો મુકાશે.
\v 37 અને તેઓએ તેને ઉત્તર આપતા કહ્યું કે, પ્રભુ, ક્યાં? ને તેણે તેઓને કહ્યું કે, જ્યાં મુડદું હશે ત્યાં ગીધો પણ એકઠાં થશે.
\c 18
\p
\v 1 સર્વદા પ્રાર્થના કરવી જોઈએ, ને કાયર થવું નહિ, તે [શિખવવા] સારૂ તેણે એક દ્રષ્ટાંત તેઓને કહ્યું કે, 
\v 2 એક શહેરમાં એક ન્યાયાધીશ હતો, જે દેવથી બીતો ન હતો, ને માણસને ગણકારતો ન હતો;
\v 3 અને તે શહેરમાં એક વિધવા હતી; ને તે વારંવાર તેની પાસે આવીને કહેતી કે, મારા વાદીની પાસેથી મને દાદ અપાવ.
\v 4 અને કેટલીક મુદત સુધી તે [એમ કરવા] ઈચ્છતો ન હતો; પણ પછીથી તે પોતાના મનમાં કહ્યું કે, જો કે હું દેવથી બીતો નથી, ને માણસને ગણકારતો નથી, 
\v 5 તોપણ આ વિધવા મને તસ્દી દે છે, માટે હું તેને દાદ અપાવીશ, રાખે તે વારેઘડીએ આવીને મને થકવે. 
\v 6 અને પ્રભુએ કહ્યું કે, એ અન્યાયી ન્યાયાધીશ શું કહે છે તે સાંભળો.
\v 7 તો દેવ પોતાના પસંદ કરેલા, જેઓ તેની આગળ રાત દહાડા હાંક મારે છે, ને જેઓ વિષે તે ખામોશી રાખે છે, તેઓને દાદ નહિ આપશે શું?
\v 8 હું તમને કહું છું કે, તે જલદીથી તેઓને દાદ આપશે. પરંતુ માણસનો દીકરો આવશે, ત્યારે તેને પૃથ્વી પર વિશ્વાસ જડશે શું?
\v 9 અને કેટલાએક પોતા વિષે અભિમાન રાખતા હતા કે અમે ન્યાયી છીએ, ને બીજોને તુચ્છકરતા હતા, તેઓને પણ તેણે આ દ્રષ્ટાંત કહ્યું કે, 
\v 10 બે માણસ પ્રાર્થના કરવા સારૂ મંદિરમાં ગયા; એક ફરોશી, ને બીજો દાણી હતો.
\v 11 ફરોશીએ ઉભા રહીને પોતાના મનમાં એ પ્રાર્થના કરી કે, ઓ દેવ, બીજા માણસોના જેવો જુલમી, અન્યાયી, વ્યભિચારી અથવા આ દાણીના જેવો હું નથી, માટે હું તારી ઉપકારસ્તુતિ કરું છું.
\v 12 અઠવાડીએ બે બાર હું ઉપવાસ કરું છું, ને મારી બધી આવકનો દસમો ભાગ આપું છું.
\v 13 પણ દાણીએ વેગળા ઉભા રહીને પોતાની આંખો પણ આકાશ તરફ ઉંચી કરવા ન ચાહતાં પોતાની છાતી કુટીને કહ્યું કે, ઓ દેવ, મુજ પાપી પર દયા કર.
\v 14 હું તમને કહું છું કે, પેલા કરતા એ માણસ ન્યાયી ઠરીને પોતાને ઘેર ગયો; કેમકે જે કોઈ પોતાને ઉંચો કરે છે તે નીચો કરાશે, ને જે પોતાને નીચો કરે છે તે ઉંચો કરાશે.
\v 15 અને તેઓ તેની પાસે પોતાના બાળકો પણ લાવ્યા, એ સારૂ કે તે તેઓને અડકે, પણ શિષ્યોએ તે જોઇને તેઓને ધમકાવ્યા.
\v 16 પણ ઇસુએ તેઓને પાસે બોલાવીને કહ્યું કે, બાળકોને મારી પાસે આવવા દો, ને તેઓને વારો મા; કેમકે દેવનું રાજ્ય એવાંઓનું છે.
\v 17 હું તમને ખચિત કહું છું કે, જે કોઈ બાળકની પેઠે દેવનું રાજ્ય સ્વીકારશે નહિ, તે તેમાં નહિજ પેસશે.
\v 18 અને એક અધિકારીએ તેને પુછ્યું કે, ઉત્તમ ઉપદેશક, અનંત જીવનનો વારસો પામવા હું શું કરું?
\v 19 ને ઇસુએ તેને કહ્યું કે, તું મને ઉત્તમ કેમ કહે છે? એક એટલે દેવ તે વિના ઉત્તમ કોઈ નથી.
\v 20 તું આજ્ઞાઓ જાણે છે કે, વ્યભિચાર ન કર, હત્યા ન કર, ચોરી ન કર, જુઠી શાહેદી ન પુર, પોતાના માબાપને માન આપ.
\v 21 અને તેણે કહ્યું કે, એ બંધુ તો હું મારા નાનપણથી પાળતો આવ્યો છું.
\v 22 અને ઇસુએ તે સાંભળીને તેને કહ્યું કે, તું હજી એક વાત સંબંધી અધુરો છે. તારું જે છે તે બધું વેચી નાખ, ને દરિદ્રીઓને આપી દે, ને આકાશમાં તને દ્રવ્ય મળશે; ને આવીને મારી પાછળ ચાલ.
\v 23 પણ એ સાંભળીને તે અતિ ઉદાસ થયો, કેમકે તે બહુ શ્રીમંત હતો.
\v 24 અને ઇસુએ તેને જોઇને કહ્યું કે, જેઓની પાસે સંપત છે, તેઓને દેવના રાજ્યમાં પેસવું કેવું અઘરું છે!
\v 25 કેમકે શ્રીમંતને દેવની રાજ્યમાં પેસવું, તે કરતાં ઉંટને સોયના નાકામાં થઈને જવું સહેલ છે.
\v 26 અને તે વાત સાંભળનારાઓએ કહ્યું કે, તો કોણ તારણ પામી શકે?
\v 27 પણ તેણે કહ્યું કે, માણસોને જે અશક્ય છે તે દેવને શક્ય છે.
\v 28 અને પીતરે કહ્યું કે, જુઓ, અમે પોતાના [બધું] મુકીને તારી પાછળ આવ્યા છીએ.
\v 29 અને તેણે તેઓને કહ્યું કે, હું તમને ખચિત કહું છું કે, જે કોઈએ ઘરને કે વહુને, કે ભાઈઓને, કે માબાપને કે છોકરાંને દેવના રાજ્યને લીધે મુક્યાં હશે,
\v 30 તે આ કાળમાં બહુગણું તથા આવનાર જમાનામાં અનંત જીવન પામ્યા વિના રહેશે નહિ.
\v 31 અને તેણે બારેને પાસે બોલાવીને તેઓને કહ્યું કે, જુઓ, આપણે યરુશાલેમ જઈએ છીએ, ને માણસના દીકરા સંબંધી ભવિષ્યવાદીઓથી જે લખાયું છે તે સર્વ પુરૂં કરાશે.
\v 32 કેમકે તે વિદેશીઓને સ્વાધીન કરાશે, ને તેના ઠઠ્ઠા કરાશે, તથા અપમાન કરાશે, ને તેના પર તેઓ થુંકશે;
\v 33 ને કોરડા મારીને તેઓ તેને મારી નાખશે, ને ત્રીજે દહાડે તે પાછો ઉઠશે.
\v 34 અને એમાંનું કંઈ તેઓના સમજવામાં ન આવ્યું; ને આ વાત તેઓથી ગુપ્ત રહી, ને જે કહેવામાં આવ્યું તે તેઓ સમજ્યા નહિ.
\v 35 અને એમ થયું કે તે યેરેખો પાસે આવતો હતો, ત્યારે માર્ગની કોરે ભીખ માગતો એક આંધળો બેઠો હતો;
\v 36 અને ઘણા લોકોને પાસે થઈને જતા સાંભળીને તેણે પુછ્યું કે, આ શું હશે?
\v 37 ને તેઓએ તેને કહ્યું કે, ઇસુ નાઝારી પાસે થઈને જાય છે.
\v 38 અને તેણે બૂમ પાડીને કહ્યું કે, ઓ ઇસુ, દાઉદના દીકરા મારા પર દયા કર.
\v 39 અને જેઓ આગળ જતા હતા તેઓએ તેને ધમકાવ્યો, કેમ છાનો રહે; પણ તેણે વિશેષ ઘાંટો પાડીનને કહ્યું કે, દાઉદના દીકરા મારા પર દયા કર.
\v 40 અને ઇસુએ ઉભા રહીને તેને પોતાની પાસે લાવવાનો હુકમ કીધો; ને તે પાસે આવ્યો, ત્યાતે તેણે તેને પછ્યું કે, 
\v 41 હું તારે વાસ્તે શું કરું, તારી ઈચ્છા શી છે? ને તેણે કહ્યું કે, પ્રભુ હું દેખતો થાઉં.
\v 42 અને ઇસુએ તેને કહ્યું કે, તું દેખતો થા; તારા વિશ્વાસે તને બચાવ્યો છે.
\v 43 અને તરત તે દેખાતો થયો,ને દેવને મહિમા આપતો તે તેની પાછળ ચાલ્યો; ને બધા લોકોએ તે જોઇને દેવની ઉપકારસ્તુતિ કીધી.
\c 19
\p
\v 1 અને તે યેરેખોમાં પેસીને તેમાં થઈને જતો હતો.
\v 2 અને જુઓ, જાખી નામે એક પુરૂષ હતો; ને તે મુખ્ય દાણી હતો, ને શ્રીમંત હતો.
\v 3 અને તેણે ઇસુને જોવા કોશિષ કીધી કે તે કોણ છે, પણ ભીડને લીધે તે જોઈ શક્યો નહિ, કેમકે તે ઠીંગણો હતો.
\v 4 અને આગળ દોડી જઈને તેને જોવા સારૂ ગુલ્લર ઝાડ પર તે ચડ્યો; કેમકે તે રસ્તે થઈને તે જવાનો હતો.
\v 5 અને તે જગ્યાએ આવીને ઉંચું જોઇને તેને કહ્યું કે, જાખી, તું જલદી ઉતરી આવ, કેમકે મારે આજ તારે ઘેર ઉતરવાનું છે.
\v 6 અને તે જલદી ઉતરી આવ્યો, ને તેણે આનંદથી તેનો આવકાર કીધો.
\v 7 અને સઘળાએ તે જોઇને કચકચ કરીને કહ્યું કે, તે પાપી માણસને ત્યાં પરોણો રહેવા ગયો છે.
\v 8 અને જાખીએ ઉભા રહીને પ્રભુને કહ્યું કે, પ્રભુ, જો, હું મારો સંપતનો અરધો ભાગ દરિદ્રીઓને આપું છું; ને જો અન્યાયથી મેં કોઈનું કંઈ પડાવી લીધું હોય, તો હું ચોગણું પાછું આપું છું.
\v 9 અને ઇસુએ તેને કહ્યું કે, આજ આ ઘેર તારણ આવ્યું છે, કારણ કે તે પણ ઇબ્રાહીમનો દીકરો છે.
\v 10 કેમકે ખોવાયેલું શોધવા તથા તારવા સારૂ માણસનો દીકરો આવ્યો છે.
\v 11 અને તેઓ આ વાતો સાંભળતા હતા, ત્યારે તેણે એક દ્રષ્ટાંત પણ કહ્યું, કેમકે તે યરૂશાલેમ પાસે આવ્યો હતો, ને તેઓ એમ ધારતા હતા કે, દેવનું રાજ્ય હમણાંજ પ્રગટ થશે.
\v 12 માટે તેણે કહ્યું કે, એક કુલીન માણસ પોતાને સારૂ રાજ્ય મેળવીને પાછા આવવા[ના ઈરાદાથી] દૂર દેશ ગયો.
\v 13 અને તેણે પોતાના દસ ચાકરોને બોલાવીને તેઓને દસ મહોર આપી, ને તેઓને કહ્યું કે, હું આવું ત્યાં લગી તનો વહીવટ કરો.
\v 14 પણ તેના શહેરના માણસો તેના પર દ્વેષ રાખતા હતા, ને તેની પાછળ એલચીઓને મોકલીને કહેવડાવ્યું કે, એ માણસ અમારા પર રાજ્ય કરે એવું અમે ચાહતા નથી.
\v 15 અને એમ થયું કે તે રાજ્ય લઈને પાછો આવ્યો, ત્યારે જે ચાકરોને તેણે નાણું આપ્યું હતું, તેઓને પોતાની પાસે બોલાવવાનું કહ્યું, એ માટે કે તેઓ શું શું કમાયા, તે એ જાણે.
\v 16 ત્યારે પહેલાએ તેની પાસે આવીને કહ્યું કે, સાહેબ, તારી એક મહોરે બીજી દસ મહોરે બીજી દસ મહોર પેદા કીધી છે.
\v 17 અને તેણે તેને કહ્યું કે, શાબાશ, ભલા ચાકર, તું જૂજ વાતમાં વિશ્વાસુ માલમ પડ્યો છે, માટે દસ શહેરોનો અધિકારી થા.
\v 18 અને બીજાએ આવીને કહ્યું કે, સાહેબ, તારી એક મહોરે પાંચ મહોર પેદા કીધી હે.
\v 19 અને તેણે તેને પણ કહ્યું કે, તું પણ પાંચ શહેરનો ઉપરી થા.
\v 20 અને બીજાએ આવીને કહ્યું કે, સાહેબ, જો, તારી મહોર આ રહી, મેં રૂમાલમાં ઘાલીને તેને રાખી મુકી હતી,
\v 21 કારણ એ હું તારાથી બીધો, કેમકે તું કઠણ માણસ છે; જે તું મુક્યું ન હોય તે તું ઉઠાવે છે, ને જે તું વાવ્યું ન હોય તે તું કાપે છે.
\v 22 તેને તેને કહ્યું, ઓ ભુંડા ચાકર, તારા પોતાના મ્હોથી હું તારો ન્યાય કરીશ; હું કઠણ માણસ છું, જે મુક્યું ન હોય, તે હું ઉઠાવું છું, ને જે વાવ્યું ન હોય તે કાપું છું, તું એમ જાણતો હતો;
\v 23 માટે સાહુકારને ત્યાં મારું નાણું તેં કેમ નહોતું આપ્યું, કે હું આવીને વ્યાજ સુદ્ધાં મારું વસુલ કરત?
\v 24 પછી જે પાસે ઉભા હતા તેઓને તેણે કહ્યું કે, તેની પાસેથી તે મહોર લઇ લો, ને જેની પાસે દસ મહોર છે તેને આપો.
\v 25 અને તેઓએ તેને કહ્યું કે, સાહેબ, તેની પાસે તો દસ મહોર છે!
\v 26 હું તમને કહું છું કે, જે કોઈની પાસે છે, તેને અપાશે, ને જેની પાસે નથી તેનું જે છે તે પણ તેની પાસેથી લઇ લેવાશે.
\v 27 પરંતુ આ મારા વૈરીઓ જેઓ ચહાતા નહોતા કે હું તેઓ પર રાજ્ય કરું, તેઓને અહીં લાવો, ને મારી આગળ મારી નાખો.
\v 28 અને એમ કહ્યા પછી તે યરૂશાલેમને માર્ગે તેમની આગળ ચાલ્યો.
\v 29 અને એમ થયું કે તે બેથફાગી તથા બેથાની પાસે જૈતુન નામના પહાડ આગળ આવ્યો, ત્યારે તેણે સીશ્યોમાંના બેને એમ કહીને મોકલ્યા કે, 
\v 30 સામેના ગામમાં જાઓ, ને તેમાં પેસતાંજ એક [ગધેડાનું] વછેરુ બાંધેલું તમને મળશે, જે પર કોઈ માણસ કડી બેઠું નથી; તેને છોડી લાવો.
\v 31 અને જો કોઈ તમને પુછે કે, તેને કેમ છોડો છો? તો એમ કહો કે, પ્રભુને તેનો ખપ છે.
\v 32 અને જેઓને મોકલ્યા તેઓ ગયા, જેમ તેણે તેઓને કહ્યું હતું તેમજ તેઓને મળ્યું.
\v 33 ને તેઓ વછેરું છોડતા હતા ત્યારે તેના ઘણીઓએ તેઓને કહ્યું કે, તમે વછેરું કેમ છોડો છો?
\v 34 અને તેઓએ કહ્યું કે, પ્રભુને તેનો ખપ છે.
\v 35 અને તેઓ તેને ઇસુની પાસે લાવ્યા, ને વછેરા પર પોતાના લુગડાં નાખીને  ઇસુને તેના પર બેસાડ્યો.
\v 36 અને તે જતો હતો ત્યારે તેઓએ પોતાનાં લુગડાં માર્ગમાં પાથર્યાં.
\v 37 અને તે નજદીક, જેતુન પહાડના ઢોળાવ પાસે, આવી પહોંચ્યો, ત્યારે જે પરાક્રમી કામો તેઓએ જોયાં હતાં, તે સઘળાંને લીધે શિષ્યોનો આખો સમુદાય હર્ષ કરીને મોટે ઘાંટે દેવની સ્તુતિ કરતાં કહેવા લાગ્યો કે, 
\v 38 પ્રભુને નામે જે રાજા આવે છે તેને ધન્ય છે! આકાશમાં શાંતિ તથા પરમ ઉંચામાં મહિમા!
\v 39 અને લોકોમાંથી કેટલાએક ફરોશીઓએ તેને કહ્યું કે, ઉપદેશક, તારા શિષ્યોને ધમકાવ.
\v 40 અને તેણે ઉત્તર આપતાં કહ્યું કે, હું તમને કહું છું કે જો એઓ છાના રહે તો પત્થરા પોકારી ઉઠશે.
\v 41 અને તે પાસે આવ્યો ત્યારે શહેરને જોઇને તે તેને લીધે રડ્યો, ને કહ્યું કે,
\v 42 જો તેં, હા તેં, શાંતિને લગતાં જે વાનાં તે આજે જાણ્યાં હોત તો કેવું સારૂં! પણ હમણાં તેઓ તારી આંખોથી સંતાએલાં છે.
\v 43 કેમકે તારા ઉપર એવા દિવસો આવી પડશે કે જયારે તારા વૈરીઓ તારી સામા પાળ બાંધશે, ને તને ઘેરો ઘાલશે, ને ચારો તરફ તને સંકડાવશે.
\v 44 અને તેઓ તને તથા તારી મધ્યે તારાં છોકરાંને જમીન પર પછાડી નાખશે, ને તેઓ તારામાં એક પત્થર પર બીજો પત્થર રહેવા દેશે નહિ, કેમકે તારી કૃપાદ્રષ્ટિનો સમય તેં જાણ્યો નહિ.
\v 45 અને તે મદિરમાં ગયો ને વેચનારાઓને માંહેથી કાઢી મુકવા લાગ્યો, 
\v 46 ને તેઓને કહ્યું કે, એમ લખ્યું છે કે, મારું ઘર પ્રાર્થનાનું ઘર થશે, પણ તમે તેને લુટારાઓનું કોતર કીધું.
\v 47 અને તે રોજ મંદિરમાં બોધ કરતો હતો, પણ મુખ્ય યાજકો તથા શાસ્ત્રીઓ તથા લોકના મુખીઓ તેને મારી નાખવાની કોશિશ કરતા હતા;
\v 48 અને શું કરવું તે તેઓને સુઝ્યું નહિ; કેમકે બધા લોક એકાગ્ર ચિત્તે તેનું સાંભળતા હતા. 
 
\c 20
\p
\v 1 અને તે અરસામાં એક દિવસે એમ થયું કે મંદિરમાં લોકોને તે બોડ કરતો ને સુવાર્તા પ્રગટ કરતો હતો, ત્યારે મુખ્ય યાજકો તથા શાસ્ત્રીઓ, વડીલો સુદ્ધાં, પાસે આવીને ઉભા રહ્યા.
\v 2 અને તેની સાથે વાત કરતા કહ્યું કે, અમને કહે કે, કયા અધિકારથી તું આ કામો કરે છે? અથવા આ અધિકાર તને કોણ આપ્યો છે?
\v 3 અને તેણે તેઓને ઉત્તર આપતા કહ્યું કે, હું પણ તમને એક વાત પુછું છું, તે મને કહો:
\v 4 યોહાનનો બપ્તિસમા આકાશથી હતું કે માણસોથી? 
\v 5 ને તેઓએ માહોમાંહે વિચાર કરીને કહ્યું કે, જો કહીએ કે આકાશથી તો તે કહેશે, તો તમે તેનું કેમ માન્યું નહિ?
\v 6 પણ જો કહીએ કે માણસોથી, તો બધા લોક આપણને પત્થર મારશે, કેમકે તેઓને ખાતરી છે કે યોહાન ભવિષ્યવાદી હતો.
\v 7 અને તેઓએ ઉત્તર આપ્યો કે, તે ક્યાંથી હતું એ અમે નથી જાણતા.
\v 8 અને ઇસુએ તેઓને કહ્યું કે, હું પણ તમને કહેતો નથી કે કયા અધિકારથી હું આ કામો કરું છું.
\v 9 અને તે લોકોને એ દ્રષ્ટાંત કહેવા લાગ્યો કે, એક માણસે દ્રાક્ષવાડી રોપી, ને તે ખેડુતોને ઇજારો આપી, ને લાંબી મુદત સુધી પરદેશ જઇ રહ્યો.
\v 10 અને મોસમે તેણે ખેડુતોની પાસે એક ચાકરને મોકલ્યો કે તેઓ દ્રાક્ષવાડીનાં ફળનો [ભાગ] તેને આપે; પણ ખેડૂતોએ તેને મારીને ખાલી હાથે પાછો મોકલ્યો.
\v 11 વળી તેણે બીજા એક ચાકરને મોકલ્યો; ને તેઓએ તેને પણ મારીને તથા અપમાન કરીને ખાલી હાથે પાછો મોકલ્યો.
\v 12 અને તેણે વળી ત્રીજાને મોકલ્યો; ને તેઓએ તેને પણ ઘાએલ કરીને બહાર કાઢ્યો.
\v 13 અને દ્રાક્ષવાડીના ઘણીએ કહ્યું કે, હું શું કરું? હું મારા વહાલા દીકરાને મોકલીશ, તેને જોઇને કદાપિ તેઓ તની અદબ રાખશે.
\v 14 પણ ખેડૂતોએ જયારે તેને જોયો ત્યારે તેઓએ માહોમાંહે મનસુબો કરીને કહ્યું કે, આ વારસ છે, ચાલો, આપણે તેને મારી નાખીએ કે વારસો આપણને મળે.
\v 15 અને તેઓએ તેને વાડીમાંથી કાઢીને મારી નાખ્યા. માટે દ્રાક્ષવાડીનો ઘણી તેઓને શું કરશે?
\v 16 તે આવીને તે ખેડૂતોનો નાશ કરશે, ને દ્રાક્ષવાડી બીજાઓને આપશે. અને એ સાંભળીને તેઓએ કહ્યું કે, એવું ન થાઓ.
\v 17 પણ તેણે તેઓની તરફ જોઇને કહ્યું, તો આ જે લખેલું છે તે શું છે, એટલે, જે પત્થરનો બાંધનારાઓએ નકાર કીધો તે ખૂણાનું મથાળું થયો.
\v 18 તે પત્થર પર જે કોઈ પડશે તેના ટુકડેટુકડા થઇ જશે, પણ જેના પર તે પડશે તેનો t ભૂકો કરી નાખશે.
\v 19 અને શાસ્ત્રીઓએ તથા મુખ્ય યાજકોએ તેજ ઘડીએ તેના પર હાથ નાખવાની કોશિષ કીધી; પણ તેઓ લોકથી બીધા, કેમકે તેઓએ જાણ્યું કે, તેણે આ દ્રષ્ટાંત આપણા પર કહ્યું છે.
\v 20 અને તેના પર નજર રાખીને તેઓએ ન્યાયી હોવાનું ડોળ રાખનારા જાસુસોને મોકલ્યા, એ સારૂ કે તેઓ તેને વાતમાં પકડીને તેને હાકેમના કબજામાં તથા અધિકારમાં સોંપી દે.
\v 21 અને તેઓએ તેને પુછ્યું કે, ઉપદેશક, અમે જાણીએ છીએ, કે તારું કહેવું અને શીખવવું સત્ય છે, ને તું કોઈનું મ્હો રાખતો નથી, પણ સચાઈથી દેવનો માર્ગ શિખવે છે; 
\v 22 તો આપણે કાઈસારને કર આપવો ઉચિત છે કે નહિ?
\v 23 પણ તેણે તેઓનું કપટ જાણીને તેઓને કહ્યું કે,
\v 24 મને એક દીનાર દેખાડો; એનાં પર કોના સુરત તથા લેખ છે? અને તેઓએ કહ્યું કે, કાઈસારનાં.
\v 25 ત્યારે તેણે તેઓને કહ્યું કે, તો જે કાઈસારનાં તે કાઈસારને, ને જે દેવનાં તે દેવને ભરી આપો.
\v 26 અને લોકની આગળ તેઓ આ વાતમાં તેને પકડી શક્યા નહિ, ને તેના ઉત્તરથી અચરત થઈને તેઓ છાના રહ્યા.
\v 27 અને સદુકીઓ જે કહે છે કે પુનરૂત્થાન નથી, તેઓમાંના કેટલાએકે તેની પાસે આવીને તેને પુછ્યું કે, 
\v 28 ઉપદેશક, મુસાએ અમારે વાસ્તે લખ્યું છે કે, જો કોઈનો ભાઈ, વહુ [જીવતી] છતાં, સંતાન વિના મારી જાય, તો તેનો ભાઈ તેની વહુને લે, ને પોતાના ભાઈને સારૂ સંતાન ઉપજાવે.
\v 29 વારૂ સાત ભાઈ હતા; ને પહેલો વહુ પરણીને સંતાન વિના મારી ગયો; 
\v 30 પછી બીજાએ [તેને લીધી]; 
\v 31 અને ત્રીજાએ તેને લીધી; ને તેજ પ્રમાણે સાતે સંતાન મુક્યા વગર મરી ગયા.	
\v 32 પછીથી બાયડી પણ મારી ગઈ.
\v 33 તો પુનરૂત્થાનમાં તે તેઓમાંના કોની બાયડી થશે? કેમકે સાતેની તે વહુ થઇ હતી.
\v 34 અને ઇસુએ તેઓને કહ્યું કે, આ જગતના છોકરાં પરણે છે તથા પરણાવાય છે; 
\v 35 પણ જેઓ તે જગતને તથા મુએલામાંથી પુનરૂત્થાન પામવાને યોગ્ય ગણાય છે, તેઓ પરણતા નથી તથા પરણાવાતા નથી; 
\v 36 કેમકે તેઓ ફરીથી મારી નથી શકતા; કારણ કે તેઓ દૂતોના સરખા છે; ને પુનરૂત્થાનના દીકરો હોવાથી તેઓ દેવના દીકરા છે.
\v 37 વળી ઝાડવાં [નામના પ્રકરણ]માં મુસા પ્રભુને ઇબ્રાહીમનો દેવ તથા ઇસ્હાકનો દેવ તથા યાકુબનો દેવ કહે છે, ત્યારે તે પણ એવું જણાવે છે કે મુએલાં ઉઠાડાય છે.
\v 38 હવે તે મુએલાંને દેવ નથી, પણ જીવતાંઓનો છે; કેમકે સઘળા તેની પ્રત્યે જીવે છે. 
\v 39 અને શાસ્ત્રીઓમાંના કેટલાએક ઉત્તર આપતાં કહ્યું કે, ઉપદેશક, તેં ઠીક કહ્યું.
\v 40 અને પછીથી તેને કંઈ પુછવાને તેઓની ચાટી ચાલી નહિ.
\v 41 અને તેણે તેઓને કહ્યું કે, ખ્રિસ્ત દાઉદનો દીકરો છે, એમ લોકો કેમ કહે છે!
\v 42 કેમકે દાઉદ પોતે ગીતશાસ્ત્રમાં કહે છે કે, પ્રભુએ મારા પ્રભુને કહ્યું કે, 
\v 43 હું તારા શત્રુઓને તારું પાયાસન કરું ત્યાં લગી તું મારે જમણે હાથે બેસ.
\v 44 દાઉદ તો તેને પ્રભુ કહે છે, માટે તે તેનો દીકરો કેમ હોય?
\v 45 અને સઘળા લોકના સાંભળતા તેને પોતાના શિષ્યોને કહ્યું કે, 
\v 46 શાસ્ત્રીઓથી સાવધાન રહો, કે જેઓ જામા પહેરીને ફરવાનું, તથા ચૌટાઓમાં સલામો તથા સભાસ્થાનોમાં મુખ્ય આસનો તથા જમણવારમાં મુખ્ય જગ્યાઓ ચાહે છે; 
\v 47 જેઓ વિધવાઓનાં ઘર ખાઈ જાય છે, ને ઢોંગથી લાંબી પ્રાર્થનાઓ કરે છે; તેઓ વિશેષ દંડ ભોગવશે.
\c 21
\p
\v 1 અને તેણે ઉંચે જોયું તો શ્રીમંતોને [ધર્મ] ભંડારમાં પોતાનાં દાન નાખતા દીઠા.
\v 2 અને એક દરિદ્રી વિધવાન તેમાં બે દમડી નાખતી દીઠી,
\v 3 ને તેણે કહ્યું કે, હું તમને સાચું કહું છું કે, આ દરિદ્રી વિધવાએ એ સઘળો કરતા વધારે નાખ્યું છે.
\v 4 કેમકે એ સહુએ પોતાના વધારામાંથી દનોમાં કંઈ નાખ્યું, પણ એણીએ પોતાની તંગીમાંથી પોતાની જે ઉપજીવિકા હતી તે બધી નાખી દીધી.
\v 5 અને સુંદર પત્થરોથી તથા દાનોથી મંદિર કેવું સુશોભિત કરેલું છે તે વિષે કેટલાએક વાત કરતા હતા, ત્યારે તેણે કહ્યું કે, 
\v 6 આ બધું તમે જુઓ છો ખરા, પણ એવા દિવસો આવશે કે જેમાં અહીં પાડી નંખાશે નહિ એવો એક પત્થર બીજા પર રહેવા દેવાશે નહિ.
\v 7 અને તેઓએ તેને પુછ્યું કે, ઉપદેશક, તો એ ક્યારે થશે? ને જયારે આ વાતો પુરી થવાની હશે ત્યારે શું ચિન્હ થશે?
\v 8 ને તેણે કહ્યું કે, કોઈ તમને નાં ભુલાવે માટે સાવધાન રહો; કેમકે મારે નામે ઘણા આવીને કહેશે કે, તે હું છું, ને, સમય પાસે આવ્યો છે; તમે તો તેઓની પછવાડે જશો મા.
\v 9 અને જયારે તમે લડાઈઓ તથા હુલ્લડોના સમાચાર સાંભળશો ત્યારે ગભરાશો મા, કેમકે આ બધું પ્રથમ થવું જોઈએ; પણ એટલેથી અંત નથી.
\v 10 ત્યારે તેણે તેઓને કહ્યું કે, પ્રજા પ્રજા વિરુદ્ધ તથા રાજ્ય રાજ્ય વિરુદ્ધ ઉઠશે;
\v 11 આને મોટા ધરતીકંપો [થશે], તથા ઠામેઠામ દુકાળો તથા મરકીઓ થશે; ને આકાશમાંથી ભયંકર ઉત્પાત તથા મોટાં ચિન્હો થશે.
\v 12 પણ એ સર્વ થયા પહેલાં મારા નામને લીધે તેઓ તમારા પર હાથ નાખશે, ને તમને સતાવીને સભાસ્થાનો તથા બંદીખાના[ના અધિકારીઓને] હવાલે કરશે, ને રાજાઓ તથા હાકેમોની આગળ લઇ જશે.
\v 13 એ તમારે સારૂ સાક્ષીરૂપ થઇ પડશે.
\v 14 માટે તમે પોતાના મનમાં નિશ્ચય કરો કે પ્રત્યુત્તર કેવી રીતે દેવો તે વિષે આગળથી ચિંતા ન કરવી.
\v 15 કેમકે હું તમને એવું મુખ તથા એવી બુદ્ધિ આપીશ, કે તમારો કોઈ પણ વિરોધી પ્રત્યુત્તર આપી અથવા સામો થઇ નહિ શકશે.
\v 16 પણ માબાપથી તથા ભાઇઓથી તથા સંગાથી તથા મિત્રોથી પણ તમે પરસ્વાધીન કરશો; ને તમારામાંના કેટલાએકને તેઓ મારી નંખાવશે.
\v 17 અને મારા નામને લીધે સઘળા તમારો દ્વેષ કરશે.
\v 18 પણ તમારા માથાનો એમ નિમાળો પણ નાશ પામશે નહિ.
\v 19 તમારી ધીરજથી તમારા જીવને તમે બચાવશો.
\v 20 પણ જયારે યરૂશાલેમ ફોજોથી ઘેરાએલું જેશો ત્યારે જાણજો કે તેનો ઉજડ થવાનો [સમય] પાસે આવ્યો છે.
\v 21 ત્યારે જેઓ યહુદાહમાં હોય તેઓએ પહાડોમાં નાસી જવું; ને જેઓ તેની મધ્યે હોય તેઓએ બહાર નીકળી જવું; ને જો સીમમાં હોય તેઓએ [શહેર]માં આવવું નહિ.
\v 22 ક્મકે એ વેર વાળવાના દિવસો છે, એ માટે કે જે જે લખ્યું છે, તે બધું પુરૂં થાય.
\v 23 તે દિવસોમાં જેઓ ગર્ભવતી હશે તથા જેઓ ઘવડાવતી હશે તેઓને અફસોસ છે! કેમકે દેશ પર મોટો વિપત્તિ, ને આ લોક પર કોપ આવી પડશે.
\v 24 અને તેઓ તારવારની ધારથી માર્યા જશે, ને ગુલામ થઈને બધા દેશોમાં લઇ જવાશે; ને વિદેશીઓના સમયો પુરા થશે, ત્યાં લગી યરૂશાલેમ વિદેશીઓથી ખુંદી નંખાશે.
\v 25 અને સુરજ તથા ચંદ્ર તથા તારાઓમાં ચિન્હો થશે; ને પૃથ્વી ઉપર દેશજાતિઓ, સમુદ્ર તથા ચંદ્ર તથા મોજાંઓની ગર્જનાથી અકળાઈને, ગભરાશે;
\v 26 પૃથ્વી ઉપર જે આવી પડવાનું છે તેની બીકથી તથા તેની વકીથી માણસો નિર્ગત થશે; કેમકે આકાશમાંનાં પરાક્રમો હલાવાશે.
\v 27 અને ત્યારે તેઓ માણસના દીકરાને પરાક્રમ તથા મહા મહિમા સહિત વાદળમાં આવતો જોશે.
\v 28 પણ આ વાતો થવા લાગે ત્યારે તમે નજર ઉઠાવીને તમારાં માથા ઉંચા કરો, કેમકે તમારો ઉદ્ધાર પાસે આવ્યો છે.
\v 29 અને તેણે તેઓને દ્રષ્ટાંત કહ્યું કે, અંજીરી તથા સર્વ ઝાડોને જુઓ.
\v 30 હવે તેઓ જયારે ફુટવા માંડે છે ત્યારે તમે તે જોઇને પોતાની મેળે જાણો છો કે ઉનોળો પાસે છે.
\v 31 તેમજ તમે પણ આ સઘળા થતાં જુઓ, તારે જાણજો કે દેવનું રાજ્ય પાસે છે.
\v 32 હું તમને ખચિત કહું ચુ કે, સઘળાં પુરા થશે ત્યાં લગી આ પેઢી ટળી જશે નહિ.
\v 33 આકાશ તથા પૃથ્વી જતી રહેશે, પણ મારી વાતો જતી નહિ રહેશે.
\v 34 પણ તમે પોતા વિષે સાવધાન રહો, રખે કદાપિ અતિશય ખાધાથી કે પીધાથી તથા સંસારી ચિંતાથી તમારાં મન જડ થાય, ને તે દિવસ તમારા પર ફંદાની પેઠે ઓચિંતો આવી પડશે.
\v 35 કેમકે તે દિવસ આખી પૃથ્વી ઉપરના સર્વ વસનારા પર એમજ આવી પડશે.
\v 36 પણ હર વખત જાગતા રહો, ને વિનંતી કરો કે, આ બધું જે થવાનું છે, તેમાંથી બચી જવાને તથા માણસના દીકરાની આગળ ઉભા રહેવાને તમે પ્રબળ થાઓ.
\v 37 અને રોજ તે મંદિરમાં દહાડે બોધ કરતો હતો, ને રાત્રે નીકળીને જૈતુન નામે પહાડ પર રહેતો હતો.
\v 38 અને બધા લોક તેનું સાંભળવા સારૂ પરોઢિયે તેની પાસે મંદિરમાં આવતા હતા.
\c 22
\p
\v 1 હવે બેખમીર રોટલીનું પર્વ જે પાસ્ખા કહેવાય છે, તે પાસે આવ્યું.
\v 2 અને તેને શી રીતે મારી નાખવો, તેની તજવીજ મુખ્ય યાજકો તથા શાસ્ત્રીઓ કરતા હતા; કેમકે તેઓ લોકથી બીતા હતા.
\v 3 અને યહુદા જે ઇસકારીઓત કહેવાતો હતો, જે બારમાંનો એક હતો, તેમાં શેતાન પેઠો.
\v 4 અને તેણે જઈને મુખ્ય યાજકો તથા સરદારોના હાથમાં તેણે શી રીતે સ્વાધીન કરવો, તે સંબંધી તેઓની સાથે મસલત કીધી.
\v 5 અને તેઓ ખુશ થયા, ને તેને પૈસા આપવાનું વચન આપ્યું; 
\v 6 ને તેણે કબૂલ કીધું, ને લોકો હાજર ન હોય ત્યારે તેને તેઓના હાથમાં સ્વાધીન કરવાનો લાગ શોધ્યો.
\v 7 અને બેખમીર રોટલીનો દિવસ આવ્યો કે જેમાં પાસ્ખા યજ્ઞ કરવો જોઈએ.
\v 8 અને તેણે પીતરને તથા યોહાનને એમ કહીને મોકલ્યા કે, જઈને આપણે સારું પાસ્ખા સિદ્ધ કરો કે આપણે ખાઈએ.
\v 9 ને તેઓએ તેણે કહ્યું કે, અમે ક્યાં સિદ્ધ કરીએ એ વિષે તારી શી ઈચ્છા છે?
\v 10 ને તેણે તેઓને કહ્યું કે, જુઓ, તમને શહેરમાં પેસતાં પાણીની ગાગેર લઈને એક પુરુષ સામો મળશે, તે જે ઘરમાં જાય ત્યાં તેની પાછળ જજો.
\v 11 અને ઘરનાં ઘણીને કહેજો કે, ઉપદેશક તને કહે છે કે, જ્યાં મારા શિષ્યોની સાથે હું પાસ્ખા ખાઉં તે ઉતારાની ઓરડી ક્યાં છે?
\v 12 ને તે તમને સરસામાન સહિતની એક મોટી મેડી દેખાડશે, ત્યાં તૈયાર કરો.
\v 13 અને તેઓ ગયા ને જેમ તેણે તેઓને કહ્યું હતું તેમ તેઓને મળ્યું, ને તેઓએ પાસ્ખા તૈયાર કીધું.
\v 14 અને વખત થયો ત્યારે તે બેઠો, તથા બાર પ્રેરીતો તેની સાથે બેઠા.
\v 15 અને તેણે તેઓને કહ્યું કે, [મરણ] સહ્યા પહેલાં આ પાસ્ખા તમારી સાથે ખાવાની મારી ઘણી ઈચ્છા હતી.
\v 16 કેમકે હું તમને કહું છું કે, દેવના રાજ્યમાં તે પુરું થાય ત્યાં લગી હું તે ફરી ખાઈશ નહિ.
\v 17 અને તેણે વાટકો લઈને સ્તુતિ કરીને કહ્યું કે, આ લો, ન માહોમાંહે વહેંચો.
\v 18 કેમકે હું તમને કહું છું કે, દેવનું રાજ્ય આવે ત્યાં લગી હું હવેથી દ્રાક્ષનો રસ પીનાર નથી.
\v 19 અને તેણે રોટલી કીને સ્તુતિ કરીને ભાંગી, ને તેઓને આપીને કહ્યું કે, આ મારું શરીર છે જે તમારે સારૂ આપવામાં આવે છે, મારી યાદગારીમાં આ કરો.
\v 20 અને તે પ્રમાણે વાળું કર્યા પછી તેણે વાટકો લઈને કહ્યું કે, આ વાટકો તમારે સારૂ વહેવડાવેલા મારા લોહીમાંનો નવો કરાર છે.
\v 21 પણ જુઓ, જે મને પરસ્વાધીન કરે છે તેનો હાથ મારી સાથે મેજ પર છે.
\v 22 માણસનો દીકરો ઠરાવ્યા પ્રમાણે જાય છે ખરો, પણ જે માણસથી તે પરસ્વાધીન કરાય છે તેને અફસોસ છે!
\v 23 અને તેઓ માહોમાંહે પુછપરછ કરવા લાગ્યા, કે આપણામાંનો કોણ આ કામ કરવાનો હશે?
\v 24 ને આપણામાં કોણ મોટા ગણાય છે તે સંબધી પણ તેઓમાં વાદવિવાદ શરુ થયો.
\v 25 અને તેણે તેઓને કહ્યું કે, વિદેશીઓના રજાઓ તેમના પર ઘણીપણું કરે છે; ને જેઓ તેમના પર અધિકાર કરે છે તેઓ પરોપકારી કહેવાય છે.
\v 26 પણ તમે એવા ન થાઓ; પણ તમારામાં જે મોટો તે નાના જેવો થવું, ને જે આગેવાન તેણે સેવા કરનારના જેવા થવું.
\v 27 કેમકે આ બેમાં કયો મોટો છે, જમવા બેસનાર કે સેવા કરનાર? શું જમવા બેસનાર [મોટો] નથી? પણ હું તમારામાં સેવા કરનારના જેવો છું.
\v 28 પણ મારાં પરીક્ષણોમાં મારી સાથે રહેનાર તે તમે છો.
\v 29 અને જેમ મારા બાપે મને [રાજ્ય] ઠરાવી આપ્યું, તેમ હું તમને રાજ્ય ઠરાવી આપું છું; 
\v 30 કે તમે મારા રાજ્યમાં મારી મેજ પર ખાઓ અને પીઓ; અને તમે ઇસ્રાએલનાં બાર કુળોનો ન્યાય ઠરાવતાં રાજ્યાસન પર બેસશો.
\v 31 સીમોન, સીમોન, જો, શેતાને તને ઘઉંની પેઠે ચાળવા સારૂ તને [કબજે લેવા] માગ્યો.
\v 32 પણ મેં તારે સારૂ વિનતી કીધી કે, તારો વિશ્વાસ ખૂટે નહિ; ને તું તારા ફર્યા પછી તારા ભાઈઓને સ્થિર કરજે.
\v 33 અને તેણે તેણે કહ્યું કે, પ્રભુ, હું તારી સાથે બંદીખાનામાં જવા તથા મારવા પણ તૈયાર છું.
\v 34 અને તેણે કહ્યું કે, પીતર, હું તને કહું છું કે, આજ મરઘો બોલ્યા અગાઉ, હું તને ઓળખતો નથી, એમ [કહીને] તું ત્રણ વાર મારો નકાર કરશે.
\v 35 અને તેણે તેઓને કહ્યું કે, જયારે થેલી તથા જોણ્ણું તથા જોડા વિના મેં તમને મોકલ્યા ત્યારે તમને કશાની ખોટ પડી? ને તેઓએ કહ્યું કે, કશાની નહિ. 
\v 36 ત્યારે તેણે તેઓને કહ્યું, પણ હમણાં જેની પાસે થેલી હોય તે રાખે, ને જોણ્ણું પણ રાખે, ને જેની પાસે તરવાર નહિ હોય તે પોતાનું લુગડું વેચીને [તરવાર] રાખે.
\v 37 કેમકે હું તમને કહું છું કે, તે અપરાધીઓની સાથે ગણાયો, એ જે લખેલું તે મારામાં હજી પુરું થવું જોઈએ; કારણ કે મારા સંબંધીની વાતો પુરી થાય છે.
\v 38 અને તેઓએ કહ્યું કે, પ્રભુ, જો આ બે તરવાર રહી; ને તેણે તેઓને કહ્યું કે, એ બસ છે.
\v 39 અને તે બહાર નીકળીને પોતાની રીત પ્રમાણે જૈતુન પહાડ પર ગયો; ને શિષ્યો પણ તેની પાછળ ગયા.
\v 40 અને તે તે ઠેકાણે આવ્યો, ત્યારે તેણે તેઓને કહ્યું કે, પ્રાર્થના કરો કે તમે પરીક્ષણમાં ન પડો.
\v 41 અને આસરે પત્થર ફેંકાય તેટલે છેટે તે તેઓથી ગયો, ને ઘૂંટણ ટેકવીને તેણે પ્રાર્થના કરીને કહ્યું કે, 
\v 42 હે બાપ, જો તારી ઈચ્છા હોય, તો આ વાટકો મારાથી દૂર કર, તોપણ મારી ઈચ્છા પ્રમાણે નહિ, પણ તારી ઈચ્છા પ્રમાણે થાઓ.
\v 43 અને તેણે બળ આપતો આકાશથી એક દૂત તેણે દેખાયો.
\v 44 અને તેણે કષ્ટિત થઈને વિશેષ આગ્રહથી પ્રાર્થના કરી, ને તેનો પરસેવો ભોંય પર પડતાં લોહીનાં ટીપાં જેવો થયો.
\v 45 અને પ્રાર્થના કરી ઉઠીને તે પોતાના શિષ્યોની પાસે આવ્યો, ત્યારે તેઓને શોકને લીધે ઉઘેલા દીઠા, 
\v 46 ને તેણે તેઓને કહ્યું કે, કેમ ઉંઘો છો? ઉઠીને પ્રાર્થના કરો, કે તમે પરીક્ષણમાં ન પડો.
\v 47 અને તે હજી બોલતો હતો એટલામાં, જુઓ, ઘણા લોક આવ્યા, અને યહુદા કરીને બારમાંનો એક તેઓની આગળ ચાલતો હતો; ને તે ઈસુને ચુંબન કરવા સારૂ તેની પાસે આવ્યો.
\v 48 પણ ઇસુ તેને કહ્યું, શું તું માણસના દીકરાને ચુંબન કરીને પરસ્વાધીન કરે છે?
\v 49 ને જેઓ તેની આસપાસ હતા તેઓએ શું થવાનું છે તે જોઇને તેણે કહ્યું, પ્રભુ, અમે તરવારથી મારીએ શું?
\v 50 ને તેઓમાંનો એકે મુખ્ય યાજકના ચાકરને ઝટકો માર્યો, ને તેનો જમણો કાન કાપી નાખ્યો.
\v 51 પણ ઇસુએ ઉત્તર આપતા કહ્યું કે, આટલું થવા દો. અને તેણે તેના કાનને અડકીને તેને સારો કીધો.
\v 52 અને જે મુખ્ય યાજકો તથા મંદિરના સરદારો તથા વડીલો તેની સામે આવ્યા હતા, તેઓને ઇસુએ કહ્યું, જેમ લુટારાની સામે આવતા હો તેમ તરવારો તથા સોટા લઈને આવ્યા છો શું?
\v 53 હું રોજ તમારી સાથે મંદિરમાં હતો, ત્યારે તમે મારા પર હાથ નહોતા નાખ્યા; પણ આ તમારી ઘડી તથા અંધકારનું સામર્થ્ય છે.
\v 54 અને તેઓ તેણે પકડીને લઇ ગયા, ને મુખ્ય યાજકના ઘરમાં તેણે લાવ્યા. પણ પીતર છેટે રહીને તેની પાછળ પાછળ ચાલતો હતો.
\v 55 અને ચોકની વચમાં અગ્નિ સળગાવીને તેઓ એકઠા બેઠા ત્યારે પીતર તેઓની વચમાં બેઠો.
\v 56 અને એક છોકરીએ તેને [અગ્નિના] પ્રકાશમાં બેઠેલો દેખીને તેની તરફ એકી નજરે જોઈ રહીને કહ્યું કે, આ માણસ પણ તેની સાથે હતો.
\v 57 પણ તેણે ઇનકાર કરીને કહ્યું કે, બાઈ, હું તેને ઓળખતો નથી.
\v 58 અને થોડી વાર પછી બીજાએ તેણે જોઇને કહ્યું કે, તું પણ તેઓમાંનો છે. પણ પીતરે કહ્યું, અરે, ભાઇ, હું [એમાંનો] નથી.
\v 59 અને આસરે એક કલાક પછી બીજાએ ખાતરીથી કહ્યું કે, ખરેખર આ માણસ પણ તેની સાથે હતો, કેમકે તે ગાલીલનો છે.
\v 60 પણ પીતરે કહ્યું, અરે ભાઇ, તું શું કહે છે તે હું જાણતો નથી. અને તરત, તે બોલતો હતો એટલામાં મરઘો બોલ્યો.
\v 61 અને પ્રભુએ ફરીને પીતરની સામું જોયું. અને પીતરને પ્રભુનું વચન યાદ આવ્યું કે તેણે તેને કહ્યું હતું કે, આજ મરઘો બોલ્યા અગાઉ તું ત્રણ વાર મારો નકાર કરશે.
\v 62 અને તે બહાર જઈને ઘણોજ રડ્યો.
\v 63 અને જે માણસોના હવાલામાં ઇસુ હતો તેઓએ તેના ઠઠ્ઠા કરીને તેણે માર માર્યો.
\v 64 અને તેઓએ તેની આંખોએ પાટો બાંધીને તેને પુછ્યું કે કહી બતાવ, તને કોણ માર્યો?
\v 65 અને તેઓએ તેની નિંદા કરીને તેની વિરુદ્ધ બીજું ઘણું કહ્યું.
\v 66 અને દહાડો ઉગ્તાંજ લોકના વડીલોની સભા, મુખ્ય યાજકો તથા શાસ્ત્રીઓ સુદ્ધાં ભેગી થઇ; ને તેને પોતાની ન્યાયસભામાં લઇ જઈને તેઓએ કહ્યું કે, 
\v 67 જો તું ખ્રિસ્ત હોય, તો અમને કહે. પણ તેણે તેઓને કહ્યું કે, જો હું તમને કહું, તો તમે વિશ્વાસ કરશો નહિ; 
\v 68 ને જો હું પુછીશ તો તમે મને ઉત્તર નહિ આપશો.
\v 69 પણ હવે પછી માણસનો દીકરો દેવના પરાક્રમને જમણે હાથે બિરાજશે.
\v 70 ને બધાએ કહ્યું, તો શું, તું દેવનો દીકરો છે?  ને તેણે તેઓને કહ્યું કે, તમે કહો છો કે હું તે છું.
\v 71 અને તેઓએ કહ્યું કે, હવે આપણને પુરાવાની શી અગત્ય છે? કેમકે આપણે પોતે તેના મ્હોથીજ સાંભળ્યું છે.
\c 23
\p
\v 1 અને તેઓનો આખો સમુદાય ઉઠીને તેને પીલાતની પાસે લઇ ગયો.
\v 2 અને તેઓ તેના પર એવો તહોમત મુકવા લાગ્યા કે, અને એવું માલમ પડ્યું છે કે આ માણસ અમારા લોકોને ભુલાવે છે, અને કાઈસારને ખંડણી આપવાની મના કરે છે, ને કહે છે કે, હું પોતે ખ્રિસ્ત રાજા છું.
\v 3 અને પીલાતે તેણે પુછ્યું, શું તું યહુદીઓનો રાજા છે? ને તેણે તેને ઉત્તર આપતા કહ્યું, તું કહે છે.
\v 4 અને પીલાતે મુખ્ય યાજકોને તથા લોકોને કહ્યું, આ માણસમાં મને કંઈ અપરાધ જણાતો નથી.
\v 5 પણ તેઓએ વિશેષ આગ્રહથી કહ્યું કે, ગાલીલથી માંડીને અહીં લગી આખા યહુદાહમાં તે બોધ કરીને લોકને ઉશ્કેરે છે.
\v 6 પણ પીલાતે તે સાંભળ્યું ત્યારે તેણે પુછ્યું કે, શું, આ માણસ ગાલીલનો છે? 
\v 7 અને તે હેરોદના તાબાનો છે એમ તેણે જાણ્યું, ત્યારે તેને હેરોદની પાસે મોકલ્યો; [હેરોદ] પોતે પણ તે દિવસોમાં યરુશાલેમમાં હતો.
\v 8 હવે હેરોદ ઈસુને જોઇને ઘણો હરખાયો; કેમકે તેના સંબંધી તેણે સાંભળ્યું હતું, માટે ઘણા દહાડાથી તે તેને જોવા ઈચ્છતો હતો; ને મારા દેખતાં તે કંઈ ચમત્કાર કરશે એવી આશા તે રાખતો હતો.
\v 9 અને તેણે તેને ઘણી ઘણી વાતો પુછી, પણ તેણે તેને કંઈ ઉત્તર આપ્યો નહિ.
\v 10 અને મુખ્ય યાજકો તથા શાસ્ત્રીઓ તેના ઉપર જુસ્સાથી તહોમત મુકતા ઉભા હતા.
\v 11 અને હેરોદે પોતાના સિપાઈઓ સહિત તેનો તુચ્છકાર કરીને તથા ઠઠ્ઠા કરીને ભપકાદાર વસ્ત્ર તેને પહેરાવીને પીલાતની પાસે તેણે પાછો મોકલ્યો.
\v 12 અને તેજ દહાડે પીલાત તથા હેરોદ એક બીજાના મિત્ર થયા; આગળ તો તેઓ એક બીજા પર વેર રાખતા હતા.
\v 13 ને પીલાતે મુખ્ય યાજકોને તથા અધિકારીઓને તથા લોકને એકઠા બોલાવીને
\v 14 તેઓને કહ્યું કે, આ માણસ લોકને ભુલાવે છે, એવું કહીને તમે તેને મારી પાસે લાવ્યા છો; પણ, જુઓ, મેં તમારી આગળ તેની તપાસ કર્યા છતાં, જે વાતોનું તમે તેના પર તહોમત મુકો છો તે સંબંધી કંઈ અપરાધ આ માણસમાં મને જણાયો નહી; 
\v 15 ને તેમજ હેરોદને પણ નહિ; કેમકે તેણે તેને અમારી પાસે પાછો મોકલ્યો; ને જુઓ, મરણદંડને યોગ્ય તેણે કંઈ કર્યું નથી.
\v 16 માટે હું તેણે કંઈ શિક્ષા કરીને છોડી દઈશ.
\v 17 [[હવે તે પર્વે તેને તેઓને સારૂ કોઈએકને છોડી દેવો પડતો હતો]]
\v 18 પણ તેઓએ સામટો મોટો ઘાંટો પાડીને કહ્યું કે, એને લઇ જા, ને બારાબાસને અમારે વાસ્તે છોડી દે.
\v 19 એ તો શહેરમાં કંઇ દંગો તથા હત્યા કરવાને લીધે બંદીખાનામાં નંખાયો હતો.
\v 20 ત્યારે ઈસુને છોડવાની ઈચ્છા રાખીને પીલાત ફરીથી તેઓની સાથે બોલ્યો.
\v 21 પણ તેઓએ પોકારીને કહ્યું કે, એને વધસ્તંભે જડાવ, વધસ્તંભે જડાવ.
\v 22 અને તેણે ત્રીજી વાર તેઓને કહ્યું કે, શા વાસ્તે? તેણે શું ભુંડું કર્યું છે? તેનામાં મરણદંડ યોગ્ય મને કંઇ જણાયું નથી; માટે હું તેણે કંઇ શિક્ષા કરીને છોડી દઈશ.
\v 23 પણ તેઓએ મોટે ઘાટે હઠેઠથી માગ્યું કે તેને વધસ્તંભે જડાવ. અને તેઓના ઘાંટા આખર ફાવ્યા.
\v 24 અને પીલાતે હુકમ કીધો કે તેઓના માગ્યા પ્રમાણે કરવામાં આવે.
\v 25 અને દંગો તથા ખૂન કરવાને લીધે જે માણસ બંદીખાનામાં નંખાયો હતો, અને જેને તેઓએ માગ્યો હતો, તેને તેણે છોડી દીધો, પણ ઇસુને તેઓની ઈચ્છાને સ્વાધીન કીધો.
\v 26 અને તેઓ તેણે લઇ જતા હતા ત્યારે સીમોન કરીને કુરેનેનો એક માણસ જે સીમમાંથી આવતો હતો તેને તેઓએ પકડ્યો, ને તેની ખાંધે વધસ્તંભ ચઢાવ્યો, કે તે ઉંચકીને તે ઈસુની પાછળ ચાલે.
\v 27 અને લોકો તેમ રડનારી તથા વિલાપ કરનારી બાયડીઓ સંખ્યાબંધ તેની પાછળ ચાલતાં હતાં
\v 28 પણ ઇસુએ તેઓની તરફ ફરીને કહ્યું કે, યરુશાલેમની દીકરીઓ, મારે લીધે રડો મા, પણ પોતાને લીધે તથા પોતાનાં છોકરાંને લીધે રડો.
\v 29 કેમકે જુઓ, એવા દિવસો આવે છે કે જેમાં તેઓ કહેશે કે, જેઓ વાંઝણી છે તથા જેઓને પેટે કદી સંતાન થયું નથી, ને જેઓએ કદી ઘવાડ્યું નથી, તેઓને ધન્ય છે.
\v 30 ત્યારે તેઓ પહાડોને કહેવા માંડશે કે, અમારા પર પડો; ને ટોકરાઓને કે, અમને ઢાંકી નાખો.
\v 31 કેમકે જો તેઓ લીલા ઝાડને આમ કરે છે તો સૂકાને શું કરવામાં આવશે?
\v 32 અને બીજા બે માણસ, જે ગુન્હેગાર હતા, તેઓને મારી નાખવા સારૂ તેની સાથે લઇ જતા હતા.
\v 33 અને ખોપરી નામની જગ્યાએ આવ્યા, ત્યારે તેઓએ ત્યાં તેને તથા ગુન્હેગારોમાંના એકને જમણી તરફ, ને બીજાને ડાબી તરફ, વધસ્તંભે જડ્યા.
\v 34 અને ઇસુએ કહ્યું, હે બાપ, તેઓને માફ કર, કેમકે જે તેઓ કરે છે તે તો જાણતા નથી. અને તેનાં લૂગડાં પોતામાં વહેચીએ તેઓએ ચિઠ્ઠીઓ નાખી.
\v 35 અને લોક જોતા ઉભા હતા. અને અધિકારીઓ પણ તેનો તુચ્છકાર કરીને કહેતા હતા કે, તેણે બીજાઓને બચાવ્યા; જો એ દેવનો ખ્રિસ્ત, [એટલે] તેનો પસંદ કરેલો હોય તો તે પોતાને બચાવે.
\v 36 અને સિપાઈઓએ પણ તેના ઠઠ્ઠા કર્યા, ને પાસે આવીને સીરકો આપવા લાગ્યા,
\v 37 ને કહ્યું કે, જો તું યહુદીઓનો રાજા છે તો પોતાને બચાવ.
\v 38 અને તેના ઉપર એવો લેખ પણ લખેલો હતો કે, આ યહુદીઓનો રાજા છે.
\v 39 અને તેની સાથે ટાંગેલ ગુન્હેગારોમાંના એકે તેની નિંદા કરીને કહ્યું કે, શું તું ખ્રિસ્ત નથી? તું પોતાને તથા અમને બચાવ.
\v 40 પણ બીજાએ ઉત્તર આપતાં તેને ધમકાવીને કહ્યું કે, તું તેજ શિક્ષા ભોગવે છે તે છતાં શું તું દેવથી પણ બીતો નથી?
\v 41 અને આપણે તો વાજબી રીતે [ભોગવીએ છીએ], કેમકે આપણા કામનું યોગ્ય ફળ પામીએ છીએ; પણ એણે કંઈ ખોટું કર્યું નથી.
\v 42 અને તેણે કહ્યું કે, હે ઇસુ, તું તારા રાજ્યમાં આવે ત્યારે તું મને સંભારજે.
\v 43 અને તેણે તેને કહ્યું કે, હું તને ખચિત કહું છું કે, આજ તું મારી સાથે પારાદેશમાં હોઈશ.
\v 44 અને હમણાં લગભગ બપોર થયા હતા, ને ત્રીજા પહોર લગી સુરજ[નું તેજ] ઘેરાઇ જવાથી આખા દેશમાં અંધકાર વ્યાપી રહ્યો.
\v 45 વળી મંદિરનો પડદો વચમાંથી ફાટી ગયો.
\v 46 અને ઇસુએ મોટી બૂમ પાડી, ને કહ્યું કે, ઓ બાપ, હું મારો આત્મા તારા હાથમાં સોંપું છું; ને તેણે એમ કહીને પ્રાણ છોડ્યો.
\v 47 અને જે થએલું હતું તે જોઇને સુબેદારે દેવની સ્તુતિ કરીને કહ્યું કે, ખરેખર આ તો ન્યાયી માણસ હતો.
\v 48 અને જે લોક એ જોવા સારું એકઠા થયા હતા તેઓ સઘળા, જે થએલું હતું તે જોઇને, પોતાની છાતી કુટતા પાછા ગયા.
\v 49 અને તેના સઘળા ઓળખીતાઓ તથા જે બાયડીઓ ગાલીલમાંથી તેની પાછળ પાછળ આવી હતી, તેઓ દૂર ઉભાં રહીને આ જોતા હતાં.
\v 50 અને, જુઓ, યુસફ નામે એક ન્યાયસભાસદ, જે સારો તથા ન્યાયી માણસ હતો,
\v 51 તે યહુદીઓના એક શહેર આરીમથાઈનો હતો, તેણે તેઓના મનસુબા તથા કામમાં સમ્મતિ આપી નહોતી. અને તે પણ દેવના રાજ્યની રાહ જોતો હતો.
\v 52 તેણે પીલાતની પાસે જઈને ઈસુનું શબ માગ્યું.
\v 53 અને તેણે તેને ઉતારીને સણને લુગડે વિટાળ્યું, ને તેને ખડકમાં ખોદેલી કબરમાં મુક્યું, જ્યાં કદી કોઈને મુક્યો નહોતો.
\v 54 અને સિદ્ધિકરણો દિવસ હતો, ને વિશ્રામવાર નજદીક આવ્યો હતો.
\v 55 અને જે બાયડીઓ તેની સાથે ગાલીલમાંથી આવી હતી, તેઓએ પણ પાછળ પાછળ જઈને કબર જોઈ, અને તેનું શબ શી રીતે મુકાયું હતું તે જોયું.
\v 56 અને તેઓએ પાછા આવીને સુગંધિ તથા અત્તર સિદ્ધ કર્યા અને આજ્ઞા પ્રમાણે વિશ્રામવારે તેઓએ વિશ્રામ લીધો.
\c 24
\p
\v 1 પણ અઠવાડિયાને પહેલે દહાડે પ્રભાતે, જે સુગંધિઓ તેઓએ સિદ્ધ કરી હતી, તે લઈને તેઓ કબરે આવી.
\v 2 અને તેઓએ કબર પરથી પત્થર ગબડાવી દીધેલો દીઠો.
\v 3 અને તેઓ માંહે પેઠી, પણ પ્રભુ ઈસુનું શબ તેઓએ દીઠું નહિ.
\v 4 અને એમ થયું કે, એ સંબંધી તેઓ ગુંચવણમાં પડી હતી, ત્યારે, જુઓ, ચળકતાં લુગડાં પહેરેલા બે પુરુષો તેઓની પાસે ઉભા રહ્યા.
\v 5 અને તેઓએ બીને જમીન સુધી પોતાનાં માથા નમાવ્યાં, ત્યારે તેઓએ તેઓને કહ્યું કે, મુએલાંઓમાં જીવતાને કેમ શોધો છો?
\v 6 તે અહીં નથી, પણ ઉઠ્યો છે; યાદ કરો કે તે ગાલીલમાં હતો,
\v 7 ત્યારે તેણે તમને કહ્યું હતું કે, પાપી માણસોના હાથમાં માણસનો દીકરો પરસ્વાધીન કરાય તથા વધસ્તંભે જડાય તથા ત્રીજે દિવસે પાછો ઉઠે એ આવશ્યનું છે.
\v 8 અને તેની વાતો તેઓને યાદ આવી.
\v 9 અને કબર આગળથી પાછી આવીને તેઓએ અગિયાર [શિષ્યોને] તથા બીજા સર્વને એ બધી વાતો કહી.
\v 10 જાવે જેઓએ આ વાત પ્રેરીતોને કહી તે મરિયમ માગદાલેણ તથા યોહાન્ના તથા યાકુબની [મા] મરિયમ તથા તેમની સાથેની બીજી બાઈઓ હતી.
\v 11 અને એ વાતો તેઓને પોકળ લાગી, ન તેઓએ તેનું માન્યું નહિ.
\v 12 પણ પીતર ઉઠીને કબરે દોડી ગયો; ને નીચા વળીને માંહે જોયું તો તેણે લુગડાં એકલા પડેલા દીઠાં; ને જે થયું હતું તે સંબંધી પોતાના મનમાં તે અચરત થતો પોતાને ઘેર ગયો.
\v 13 અને, જુઓ, તેજ દહાડે તેઓમાં બે, એમ્માસ નામનું એક ગામ યરુશાલેમથી ચારેક ગાઉં આઘું છે, ત્યાં જતા હતા.
\v 14 અને આ બધી બનેલી બિનાઓ વિષે તેઓ એક બીજાની સાથે વાત કરતા હતા.
\v 15 અને એમ થયું કે તેઓ એક બીજાની સાથે વાત કરતા તથા માહોમાંહે સવાલ પુછતા હતા, ત્યારે ઇસુ પોતે તેઓની પાસે આવીને તેઓની સાથે ચાલ્યો.
\v 16 પણ તેઓની આંખો બંધાઈ હતી કે તેઓ તેણે ઓળખે નહિ.
\v 17 અને તેણે તેઓને કહ્યું કે, તમે ચાલતાં ચાલતાં એક બીજાની સાથે શું વાત કરો  છો? ને તેઓ ઉદાસ થઈને ઉભા રહ્યા.
\v 18 અને કલીઓપાસ નામે એકે ઉત્તર આપતાં કહ્યું કે, શું, યરુશાલેમમાં રહેનારાઓમાંનો એકલો તુંજ આ દિવસોમાં બનેલી બિનાઓ આથી જાણતો?
\v 19 ને તેણે તેઓને કહ્યું કે, કંઈ બિનાઓ? ને તેઓએ તેણે કહ્યું કે, ઇસુ નાઝારી, જે દેવની આગળ તથા સઘળા લોકની આગળ કામમાં તથા વચનમાં પરાક્રમી ભવિષ્યવાદી હતો, તે સંબંધીની બિનાઓ; 
\v 20 વળી કેવી રીતે મુખ્ય યાજકોએ તથા અમારા અધિકારીઓએ તેને મરણદંડ ભોગવવા સારૂ પરસ્વાધીન કર્યો, ને તેને વધસ્તંભે જડાવ્યો.
\v 21 પણ અમે આશા રાખતા હતા કે, જે ઇસ્રાએલને ઉદ્ધાર આપવાનો હતો તે એ છે; વળી એ સર્વ ઉપરાંત આ બનાવ બન્યાને આજ ત્રીજે દહાડો થયો.
\v 22 વળી અમારામાંની કેટલીએક બાયડીઓ જેઓ કબર આગળ વહેલી ગઈ હતી, તેઓએ અમને આશ્ચર્ય પમાડ્યું,
\v 23 એટલે તેઓએ તેનું શબ દીઠો નહિ, ત્યારે તેઓએ આવીને કહ્યું કે, અમને દૂતોનું દર્શન પણ થયું હતું, કે જેઓએ કહ્યું કે તે જીવતો છે.
\v 24 અને આમારી સાથેના કેટલાએક કબર આગળ ગયા, ને જેમ બાયડીએ કહ્યું હતું તેમજ તેઓને માલમ પડ્યું; પણ તેને તેઓએ જોયો નહિ.
\v 25 અને તેણે તેઓને કહ્યું કે, ઓ અણસમજુઓ, તથા જે ભવિષ્યવાદીઓએ કહ્યું છે, તે સર્વ પર વિસ્વાસ કરવામાં મંદબુદ્ધિના;
\v 26 શું ખ્રીસ્તે એ બધું સહેવું ને પોતાના મહિમામાં પેસવું જોઈતું નહોતું?
\v 27 ને મુસાથી તથા સઘળા ભવિષ્યવાદીઓથી માંડીને તેણે બધા ધર્મલોખોમાંથી પોતાના સંબંધીની વાતોનો ખુલાસો કરી બતાવ્યો.
\v 28 અને જે ગામ તેઓ જતા હતા તેની નજદીક તેઓ પહોંચ્યા, ત્યારે તેણે જાને કે આગળ જવાનું કર્યું.
\v 29 અને તેઓએ તેને આગ્રહ કરીને કહ્યું કે, અમારી સાથે રહે; કેમકે સાંજ થવા આવી છે ને દહાડો નમી ગયો છે. અને તેઓની સાથે રહેવા સારૂ તે માંહે ગયો.
\v 30 અને એમ થયું કે, તે તેઓની સાથે જમવા બેઠો, ત્યારે તેણે રોટલી લઈને સ્તુતિ કરીને ભાંગી, ને તેઓને આપી.
\v 31 અને તેઓની આંખો ઉઘડી, ને તેઓએ તેણે ઓળખ્યો; ને તેઓની દ્રષ્ટિમાંથી લોપ થઇ ગયો.
\v 32 અને તેઓ એક બીજાને કહ્યું કે, જયારે તે માર્ગે આપણી સાથે વાત કરતો હતો, ને ધર્મલેખોનો ખુલાસો આપણને કરી બતાવતો હતો, ત્યારે આપણા મન આપણામાં ઉલ્લાસી નહોતાં થતાં શું?
\v 33 અને તેજ ઘડી તેઓ ઉઠીને યરુશાલેમ ભણી પાછા વાળ્યા, ને અગિયાર [શિષ્યો]ને તથા તેઓની સાથેનાઓને એકઠા થએલા દીઠા,
\v 34 કે જેઓ કહેતા હતા કે, પ્રભુ ખરેખર ઉઠ્યો છે, ને સીમોનને દેખાયો છે.
\v 35 ત્યારે તેઓએ માર્ગમાં બનેલી બિના તથા રોટલી ભાંગતાં તે તેઓથી કેવી રીતે ઓળખાયો હતો તે કહી બતાવ્યું.
\v 36 અને તેઓ એ વાતો કહતા હતા, ત્યારે [ઇસુ] પોતે તેઓની વચમાં ઉભો રહીને તેઓને કહે છે કે, તમને શાંતિ થાઓ.
\v 37 પણ તેઓએ ગભરાઈને તથા ભયભીત થઈને એમ ધાર્યું કે, અમારા જોવામાં કોઈ આત્મા આવે છે.
\v 38 અને તેણે તેઓને કહ્યું કે, તમે કેમ ગભરાઓ છો, ને તમારાં મનમાં તર્કવિતર્ક કેમ થાય છે?
\v 39 મારા હાથ તથા મારા પગ જુઓ, કે એ હું પોતે છું; મને હાથ અડકાડીને જુઓ; કેમકે જેમ તમે જુઓ છે કે મને માંસ તથા હાડકાં છે તેમ આત્માને હોતાં નથી.
\v 40 અને એ કહ્યા પછી તેણે હાથ તથા પગ તેઓને દેખાડ્યા.
\v 41 અને તેઓ હર્ષને લીધે હજી વિશ્વાસ કરતા નહોતા, ને અચરત થતા હતા, ત્યારે તેણે તેઓને કહ્યું કે, તમારી પાસે અહીં કંઈ ખાવાનું છે?
\v 42 ને તેઓએ તેને શેકેલી માછલીનો કકડો આપ્યો,
\v 43 અને તેણે તે લઈને તેઓની આગળ ખાધો.
\v 44 અને તેણે તેઓને કહ્યું કે, હું તમારી સાથે હતો, ત્યારે મ્મે એ વાતો તમને કહી હતી કે, જે મુસાના નિયમશાસ્ત્રમાં તથા ભવિષ્યવાદીઓમાં તથા ગીતશાસ્ત્રમાં મારા સંબંધી લખ્યું છે તે બધું પુરું થવું જોઈએ.
\v 45 ત્યારે ધર્મલેખો સમજવા સારૂ તેણે તેઓનાં મન ખોલ્યાં.
\v 46 અને તેણે તેઓને કહ્યું કે, એમ લખ્યું છે, કે ખ્રીસ્તે દુઃખ સહન કરવું, ને ત્રીજે દહાડે મુએલાંઓમાંથી પાછા ઉઠવું જોઈએ; 
\v 47 અને યરુશાલેમથી માંડીને સઘળા પ્રજાઓને તેના નામમાં પસ્તાવો તથા પાપનિવારણ પ્રગટ કરાવાં જોઈએ.
\v 48 એ વાતના સાક્ષીઓ તમે છો.
\v 49 અને, જુઓ, હું મારા બાપનું વચન તમારા પર મોકલું છું; પણ તને ઉપરથી પરાક્રમે વેષ્ટિત થાઓ ત્યાં સુધી શહેરમાં રહેજો.
\v 50 અને બેથાનીઆની સામે તે તેઓને બહાર લઇ ગયો; અને તેણે પોતાના હાથ પ્રસારીને તેઓને આશીર્વાદ દીધો.
\v 51 અને એમ થયું કે તે તેઓને આશીર્વાદ દેતો હતો એટલામાં તે તેઓથી છુટો પડ્યો, ને આકાશમાં લઇ જવાયો.
\v 52 અને તેનું ભજન કરીને તેઓ બહુ હરખ કરતા યરુશાલેમમાં પાછા વળ્યા.
\v 53 અને તેઓ નિત્ય મંદિરમાં દેવની સ્તુતિ કરતા રહેતા હતા. 

