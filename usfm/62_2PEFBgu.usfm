\id 2PE
\c 1
\p \v 1 આપણા દેવ તથા તારનાર ઇસુ ખ્રીસ્તના ન્યાયીપણાથી અમારા સરખો મૂલ્યવાન વિશ્વાસ જેઓ પામ્યા છે, તેઓને ઇસુ ખ્રીસ્તનો સેવક તથા પ્રેરિત સીમોન પીતર લખે છે.\v 2 દેવને તથા આપણા પ્રભુ ઇસુને ઓળખવામાં તમારા પર કૃપા તથા શાંતિ પુષ્કળ થાઓ.\v 3 જેણે પોતાના મહિમાથી તથા સાત્વિકપણાથી આપણને બોલાવ્યા, અને ઓળખવાથી તેના ઈશ્વરી સામાર્થ્યેઆપણને જીવન તથા સુભક્તિને લગતાં સઘળાં આપ્યાં છે.\v 4 તેથી તેણે આપણને મૂલ્યવાન તથા બહુ મોટા વચનો આપ્યાં છે, એ સારૂ કે તેઓને આસરે જગતમાંની જે દુષ્ટાઈ કુઇચ્છાથી છે, તેથી છુટીને દેવના સ્વભાવના ભાગીદાર તમે થાઓ.\v 5 એજ કારણ માટે સઘળા પરિશ્રમ કરીને તમે પોતાના વિશ્વાસ સાથે સાત્વિકપણું, ને સાત્વિકપણા સાથે જ્ઞાન,\v 6 ને જ્ઞાન સાથે સ્વદમન, ને સ્વદમન સાથે ધીરજ, ને ધીરજ સાથે સુભક્તિ,\v 7 ને સુભક્તિ સાથે બંધુમૈત્રી, ને બંધુમૈત્રી સાથે પ્રીતિ જોડી લો.\v 8 કેમકે એ સઘળાં તમારામાં હોવાથી તથા વધવાથી, આપણા પ્રભુ ઇસુ ખ્રીસ્તના જ્ઞાન વિષે તમને આળસુ તથા નિષ્ફળ થવા દેશે નહિ.\v 9 પણ જેની પાસે એઓ નથી તે આંધળો છે, તેની આંખો મીચેલી છે, ને પોતાનાં પહેલાં પાપોથી શુદ્ધ થયો હતો એ તે વિસરી ગયો છે.\v 10 એ માટે, ભાઈઓ, તમારું તેડું તથા નિવડણ નિશ્ચય કરવા સારૂ વિશેષ યત્ન કરો, કેમકે જો તમે એવું કરો તો કદી પાડશો નહિ.\v 11 કારણ કે એમ આપણા પ્રભુ તથા તારનાર ઇસુ ખ્રીસ્તના સર્વકાળના રાજ્યમાં તમે પુરી રીતે પ્રવેશ પામશે.\v 12 એ માટે જો કે તમે એ વાતો જાણો છો, ને હાલમાં સત્યમાં સ્થિર થયા છો, તોપણ તમને એઓ નિત્ય સંભરાવવાને હું ચુકીશ નહિ.\v 13 અને જ્યાં સુધી હું આ માંડવામાં છું, ત્યાં સુધી તમને સંભરાવીને સાવધ કરવા એ મને યોગ્ય લાગે છે.\v 14 કેમકે મને માલુમ છે કે, આપણા પ્રભુ ઇસુ ખ્રીસ્તના દેખાડ્યા પ્રમાણે મારો માંડવો જલદી પડવાનો છે.\v 15 અને હું યત્ન કરીશ કે, મારા મરણ પછી તમને આ વાતોનું સ્મરણ નિત્ય થાય.\v 16 કેમકે જયારે અમે આપણા પ્રભુ ઇસુ ખ્રીસ્તનો પરાક્રમ તથા આવવું તમને જણાવ્યું, ત્યારે અમે ચતુરાઈથી કલ્પેલી કહાણીઓને અનુસરતા નહોતો; પણ તેના મોટાપણાના પ્રત્યક્ષ જોનારા હતા.\v 17 કેમકે જયારે બહુ તેજસ્વી મહિમાથી તે સંબંધી એવી વાણી આવી કે, એ મારો વહાલો પુત્ર છે, એના પર હું બહુ સંતુષ્ટ છું, ત્યારે દેવ બાપથી તે માન તથા મહિમા પામ્યો.\v 18 અને અમે તેની સાથે પવિત્ર પહાડ પર હતા ત્યારે આકાશથી આવેલી તે વાણી અને સાંભળી.\v 19 અને અમારી પાસે એથી વધારે નિશ્ચે વાત, એટલે ભવિષ્યવાત છે, તેને અંધારા ઠેકાણામાં પ્રકાશ કરનાર દીવાના જેવી જાણીને તેના પર જ્યાં સુધી પહો ફાટે ને સવારનો તારો તમારાં અંતઃકરણોમાં ઉગે, ત્યાં સુધી ચિત્ત લગાડવાથી તમે સારૂં કરશો.\v 20 પ્રથમ તમારે એ જાણવું કે, પવિત્ર લેખમાંની કોઈ ભવિષ્યવાત મનુષ્યોક્તજ નથી.\v 21 કેમકે ભવિષ્યવાત માણસની ઈચ્છા પ્રમાણે કદી આવી નહિ, પણ માણસો પવિત્ર આત્માની પ્રેરણાએ દેવથી બોલ્યાં.
\c 2
\p \v 1 વળી જેમ [ઇસ્રાએલી] લોકોમાં ખોટા ભવિષ્યવાદીઓ થયા પણ હતા, તેમ તમારામાં પણ ખોટા ઉપદેશકો થશે, એવા કે નાશકારક પાખંડ મતો ગુપ્તરૂપે ચલાવશે, ને જે ઘણીએ તેઓને વેચાતા લીધા તેનો પણ નકાર કરીને પોતા પર ઉતાવળે નાશ લાવશે.\v 2 અને તેઓના ભ્રષ્ટાચારમાં ઘણાઓ ચાલશે; ને તેઓને લીધે સત્યના માર્ગની નિંદા થશે, \v 3 ને દ્રવ્યલોભે તેઓ કપટી વાતોથી તમને વેચવાના માલ જેવા કરશે; તેઓનો આગળથી ઠરાવેલો જે દંડ તે વિલંભ કરતો નથી; ને તેઓનો નાશ ઢીલ લગાડતો નથી.\v 4 કેમકે જે દૂતોએ પાપ કીધું તેઓને દેવે છોડ્યા નહિ, પણ નરકમાં નાખીને ન્યાયકરણ સુધી અંધકારના ખાડાઓમાં રાખ્યા;\v 5 ને પુરાતન જગતને છોડ્યું નહિ, પણ અભક્તના જગત પર જળપ્રલય લાવીને આઠમો માણસ નુહ, જે ન્યાયીપણાનો ઉપદેશક હતો, તેને બચાવ્યો;\v 6 ને થનાર અભક્તોને ઉદાહરણ આપવા સારૂ સદોમ તથા ગમોરાહ શહેરોને ભસ્મ કીધાં, ને તેઓને પાયમાલ કરીને તેઓને દંડ કીધો;\v 7 ને ન્યાયી લુત જે અધર્મીઓની અશુદ્ધ ચાલથી દુઃખી હત તેને છોડાવ્યો,\v 8 (કેમકે તે ન્યાયી તેઓમાં વસતો હતો ત્યારે તેઓનાં ભુંડા કામ જોયાથી તથા સાંભળ્યાથી પોતાના ન્યાયી જીવમાં નિત્ય દુઃખી થતો હતો.)\v 9 તો સુભક્તોને પરીક્ષણમાંથી છોડાવવાનું પ્રભુ જાણે છે; ને અન્યાયીઓને તથા વિશેષે કરીનને જેઓ મલિનતાના વિષયોથી\v 10 દેહ પ્રમાણે ચાલે છે, ને ઘણીપણાને તુચ્છ કરે છે તેઓને ન્યાયકાળ સુધી શિક્ષાને સારૂ રાખવાનું તે જાણે છે, તેઓ ધીટ તથા સ્વચ્છંદી થઈને અધિકારીઓની નિંદા કરતા ધ્રુજતા નથી.\v 11 તોપણ દૂતો બળ તથા પરાક્રમમાં વધારે મોટા છતાં પ્રભુની આગળ તેઓ પર નિંદાનો દોષ ઠરાવી મુકતા નથી.\v 12 પણ સ્વભાવે નિર્બુદ્ધિ પશુ, જેઓ પકડાવા તથા નાશ પામવાને જન્મેલા, તેઓની પેઠે એઓ જે વિષે નથી જાણતા, તે વિષે નિંદા કરીને પોતાના નાશમાં નાશ પામશે, ને અન્યાય કર્યાને લીધે અન્યાયનું ફળ ભોગવશે. \v 13 ધોળે દિવસે સુખભોગમાં તેઓ આનંદ ગણે છે; તેઓ ડાઘ તથા એબ છે; ને પોતાના પ્રેમભોજનમાં મસ્ત થઈને તમારી સાથે ભોજન કરે છે.\v 14 તેઓની આંખો વ્યભિચારથી ભરેલી છે, ને પાપ કરવાથી બંધ નથી પડતી; તેઓ અસ્થિર પ્રાણોને મોહે છે; તેઓનાં અંતઃકરણો દ્રવ્યલોભમાં અભ્યાસી થએલા છે, તેઓ શાપના છોકરાં છે.\v 15 પાધરો માર્ગ મુકીને તેઓ ભટકતા થયા; ન બેઓરનો [દીકરો] બલામ, જેણે અન્યાયનાં ફળનો પ્રેમ કીધો તેણે માર્ગે ચાલનારા થયા.\v 16 પણ તે પોતાના અધર્મને લીધે ધમકાવાયો; મુંગા ગધેડાએ માણસની વાણી કાઢીને ભવિષ્યવાદીની ઘેલાઈને વારી.\v 17 તેઓ પાણી વગરના ઝરા તથા તોફાનથી ઘસડાતું ઘુમર છે, તેઓને સારૂ ઘોર અંધકાર રાખેલો છે.\v 18 કેમકે ભૂલમાં ચાલનારાઓમાંથી જેઓ બચી નીકળે છે તેઓને વ્યર્થપણાની બહુ ફુલેલી વાતો બોલીને દૈહિક વિષયોથી તથા ભ્રષ્ટાચારથી મોહે છે.\v 19 તેઓને તેઓ મોકળાપણાનું વચન આપતા પોતે દુષ્ટાઈના દાસ છે, કેમકે જેથી કોઈ જીતાય છે, તેથી તે દાસપણામાં અણાય છે.\v 20 કેમકે પ્રભુ તથા તારનાર ઇસુ ખ્રીસ્તને ઓળખવાથી જો તેઓ, જગતના મલિનપણાથી છુટીને, પાછા તેમાં ગુંથાઈને જીતાયા, તો તેઓની છેલ્લી દશા પહેલી કરતાં ભુંડી થઇ છે;\v 21 કારણ કે ન્યાયીપણાનો માર્ગ જાણ્યા પછી તેઓને જે પવિત્ર આજ્ઞા અપાઈ તેથી ફરવું, એ કરતાં આ સારૂં હોત કે તેઓ તે [માર્ગ] વિષે અજાણ્યા રહેત.\v 22 પણ આ ખરી કહેવત પ્રમાણે તેઓને થયું કે, કુતરૂં પોતાની ઓકની ગમ, ને ઘોએલી ભુંડણ કાદવમાં અળોટવાને પાછાં ફર્યાં છે. 
\c 3
\p \v 1 વહાલાઓ, હવે આ બીજો પત્ર હું તમારા ઉપર લખું છું, ને બન્નેથી તમારાં નિર્મળ મનોને ચેતાવતાં સાવધ કરું છું કે,\v 2 પવિત્ર ભવિષ્યવાદીઓથી જે વાતો અગાઉ કહેવાઇ હતી તેનું, ને પ્રભુ તથા તારનારની તમારા પ્રેરિતોને આસરે આપેલી આજ્ઞાનું તને સ્મરણ કરો!\v 3 પ્રથમ એમ જાણો કે છેલ્લા દિવસોમાં ઠઠ્ઠાખોરો આવશે, જેઓ પોતાની કુઇચ્છા પ્રમાણે ચાલશે,\v 4 ને કહેશે કે, તેના આવવાનું વચન ક્યાં છે? કેમકે પિતૃઓ ઉંધી ગયા ત્યારથી ઉત્પત્તિના આરંભમાં સઘળું જેવું હતું તેવુંજ રહે છે.\v 5 કેમકે તેઓ જાણી જોઇને આ વિસરે છે કે દેવના શબ્દે કરીને આકાશો પહેલાથી હતાં, ને પૃથ્વી પાણીથી બહાર તથા પાણીમાં બાંધેલી હતી.\v 6 તેથી તે વેળાનું જગત પાણીમાં ડુબીને નાશ પામ્યું.\v 7 પણ હમણાંનાં આકાશ તથા પૃથ્વી તેજ શબ્દથી ન્યાયકાળ તથા અભક્ત માણસોના નાશના દિવસ સુધી રાખેલાં છતાં બાળવા સારૂ સિદ્ધ મુકાએલાં છે.\v 8 પણ વહાલાઓ, આ એક વાત તમે વિસરો મા, કે પ્રભુની પાસે એક દિવસ હજાર વરસોના સરખો, ને હજાર વરસો એક દિવસના સરખા છે.\v 9 કેટલાએક જેમ વિલંભ કરવો ગણે છે, તેમ પ્રભુ પોતાનાં વચન સંબંધી વિલંભ કરતો નથી, પણ કોઈનો નાશ થાય એમ નહિ પણ સઘળાં પશ્ચાત્તાપ કરે એવું ઇચ્છીને પ્રભુ તમારે વિષે ધીરજ રાખે છે. \v 10 પણ જેમ ચોર આવે છે, તેમ પ્રભુનો દીવસ આવશે, તે વેળાએ આકાશો મોટો આવાજ સહિત ટળી જશે, ને તત્વો ઝાળથી વિઘરાઈ જશે, ને પૃથ્વી તથા તે પરનાં કામો બાળી નંખાશે.\v 11 તો એ સર્વ વિઘરાઈ જનાર છે માટે પવિત્ર ચાલ તથા સુભક્તિમાં તમારે કેવા થવું જોઈએ?\v 12 દેવના જે દિવસમાં આકાશો સળગીને વિધરાઈ જશે તથા તત્વો બળીને પિગળી જશે, તેના આવવાની વાટ જોતાં તેની અપેક્ષા કરવી.\v 13 તોપણ આપણે તેના વચન પ્રમાણે નવાં આકાશ તથા નવી પૃથ્વી જેમાં ન્યાયીપણું વસે છે, તેની વાત જોઈએ છીએ.\v 14 એ માટે, વહાલાઓ, એઓની વાટ જોતાં યત્ન કરો કે, તમે તેની નજર નિષ્કલંક તથા નિર્દોષ થઈને શાંતિમાં રહો.\v 15 અને આપણા પ્રભુનું ધૈર્ય તારણ છે એમ ગણો; તેમજ આપણા વહાલા ભાઇ પાઉલે પણ તેને આપેલી બુદ્ધિ પ્રમાણે તમને લખ્યું.\v 16 તેમ તેના સઘળા પત્રોમાં પણ વાતો વિષે કહ્યું છે. તેઓમાં કેટલીએક વાત સમજવાને અઘરી છે, ને જેમ બીજા લેખોને તેમ એ વાતોને પણ આજ્ઞાની તથા આસ્થર માણસો પોતાના નાશને સારૂ મરડી નાખે છે.\v 17 માટે, વહાલાઓ, તમે અગાઉથી જાણીને સાવધ થાઓ કે, અધર્મીઓની ભૂલથી ખેંચાએલા થઈને પોતાના સ્થિરપણાથી ન પડો.\v 18 પણ આપણા પ્રભુ તથા તારનાર ઇસુ ખ્રીસ્તની કૃપામાં ને જ્ઞાનમાં તમે વધ્યા કરો; તેને હમણાં તથા સર્વ કાળ સુધી મહિમા થાઓ.આમેન.
