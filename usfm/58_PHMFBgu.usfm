\id PHM
\c 1
\p \v 1 વહાલા તથા અમારી સાથે કામ કરનાર ફિલેમોનને તથા બેહેન આફીઆને તથા મારા સાથી સૈનિક આર્ખીપસને તથા તારા ઘરમાંની મંડળીને \v 2 ખ્રીસ્ત ઇસુનો બંદીવાન પાઉલ તથા ભાઇ તીમોથી [લખે છે].\v 3 દેવ આપણા બાપ તથા પ્રભુ ઇસુ ખ્રીસ્તથી તમને કૃપા તથા શાંતિ થાઓ.\v 4 તારો જે પ્રેમ તથા વિશ્વાસ પ્રભુ ઇસુ પર તથા સર્વ પવિત્રો પર છે,\v 5 તે વિષે સાંભળવાથી મારી પ્રાર્થનાઓમાં તારું સ્મરણ કરીને સર્વદા હું મારા દેવની ઉપકારસ્તુતિ કરું છું.\v 6 એ માટે કે તારા વિશ્વાસનું ભાગિયાપણું તમારામાં સર્વ જે સારું છે તેની ઓળખમાં ખ્રીસ્ત ઇસુ[માં મહિમા]ને સારૂ સફળ થાય.\v 7 કારણ કે તારા પ્રેમથી અમને ઘણો લાભ તથા દિલાસો છે; કેમકે, ઓ ભાઇ, તારાથી પવિત્રોનાં હૃદય શાંત થાય છે.\v 8 માટે જે યોગ્ય છે તે તને હુકમરૂપે કહેવાને મને ખ્રીસ્તથી છૂટ છે ખરી,\v 9 તોપણ પાઉલ ઘરડો તથા હવે ખ્રીસ્ત ઇસુનો બંદીવાન એવો હું બીજી રીતે, એટલે પ્રેમથી, તને વિનંતી કરું છું.\v 10 ઓનેસીમસ મારો દીકરો જેને મેં મારા બંધનમાં જન્માવ્યો તેને વિષે હું તમને વિનંતી કરું છું.\v 11 તે અગાઉ તને નિરૂપયોગી હતો, પણ હવે તને તથા મને પણ ઉપયોગી છે; \v 12 તેને પોતાને, એટલે મારા ખુદ હૃદયને, તારી પાસે મેં પાછો મોકલ્યો છે.\v 13 તેને હું મારી પાસે રાખવા ચહાતો હતો, કે તારે ઠેકાણે સુવાર્તાનાં બંધનો વિષે તે મારી સેવા કરે.\v 14 પણ તારી મરજી વિના કંઈ કરવાની મારી ઈચ્છા નહોતી, એ સારૂ કે તારો ઉપકાર પરાણે થએલા સરખો નહિ, પણ ખુશીથી થએલો એવો થાય.\v 15 કેમકે તે કદાચ એજ માટે થોડી વાર સુધી વેગળો થયો, કે તું સર્વકાળ સુધી તેને પામે; \v 16 હવે પછી દાસના જેવો નહિ, પણ દાસથી અધિક, એટલે વહાલા ભીના જેવો, તે તો મને વિશેષ એવો છે, પણ દેહ વિષે તથા પ્રભુમાં તને કેટલો વધતો!\v 17 માટે જો તું મને ભાગિયો ગણે, તો જેમ મારો તેમ તેનો અંગીકાર કર.\v 18 અને તેણે તારો કંઈ અન્યાય કીધો કે તારો કરજદાર હોય તો તે મારે ખાતે માંડ.\v 19 હું પાઉલ મારે પોતાને હાથે લખું છું કે, તે હું વાળીશ; તોપણ હું તને નથી કહેતો કે તું પોતા વિષે પણ મારો કરજદાર છે.\v 20 હા, ભાઇ, તારાથી પ્રભુમાં મને આનંદ થાય; ખ્રીસ્તમાં મારું હૃદય શાંત કર.\v 21 તું માનીશ એવો ભરોસો રાખીને તારા પર લખું છું, કેમકે હું જાણું છું કે, જે હું તે કરતાં પણ તું વધારે કરીશ.\v 22 વળી મારે સારૂ ઉતારો તૈયાર કરજે, કેમકે હું આશા રાખું છું કે તારી પ્રાર્થનાઓથી હું તને અપાઈશ.\v 23 એપાફ્રાસ ખ્રીસ્ત ઇસુમાં મારો સાથી બંદીવાન,\v 24 માર્ક, આરીસ્તાર્ખસ, દેમાસ, લુક, મારા સાથી કામ કરનારા તને ક્ષેમ કુશળ કહે છે.\v 25 આપણા પ્રભુ ઇસુ ખ્રીસ્તના કૃપા તમારા આત્માની સાથે થાઓ. આમેન.
