\id MAT - Free Bible Gujarati
\c 1
\p
\v 1 ઇસુ ખ્રીસ્ત જે દાઉદનો દીકરો, જે ઇબ્રાહીમનો દીકરો, તેની વંશાવળી.
\v 2 ઇબ્રાહીમથી ઇસહાક થયો, અને ઇસહાકથી યાકુબ થયો, અને યાકુબથી યહુદા તથા તેના ભાઈઓ થયા;
\v 3 અને યહુદાથી થામરને પેટે ફારસ તથા ઝારા થયા. અને ફારસથી હસરૂન થયો, ને હસરૂનથી આરામ થયો.
\v 4 અને આરામથી આમીનાદાબ થયો, અને આમીનાદાબ નાહશોન થયો, અને નાહશોનથી સલ્મોન થયો;
\v 5 અને સલ્મોનથી રાહાબને પેટે બોઆઝ થયો; અને બોઆઝથી રૂથને પેટે ઓબેદ થયો; અને ઓબેદથી યિશાઈ થયો;
\v 6 અને યિશાઈથી દાઉદ રાજા થયો. અને ઉરીયાહની જે વહુ હતી તેને પેટે દાઉદથી સુલેમાન થયો;
\v 7 અને સુલેમાનથી રહાબઆમ થયો, અને રહાબઆમથી આબીયાહ થયો, અને આબીયાહથી આસા થયો;
\v 8 અને આસાથી યહોશાફાટ થયો, અને યહોશાફાટથી યોરામ થયો, અને યોરામથી ઉઝીયાહ થયો;
\v 9 અને ઉઝીયાહથી યોથામ થયો, અને યોથામથી આહાઝ થયો, અને અહાઝથી હઝકીયાહ થયો;
\v 10 અને હઝકીયાહથી મનાશ્શેહ થયો, અને મનાશ્શેહથી આમોન થયો, સને આમોનથી યોશીયાહ થયો;
\v 11 અને બાબેલના બંદીપ્રવાસને વખતે યોશીયાહથી યખોન્યાહ તથા તેના ભાઈઓ થયા.
\v 12 અને બાબેલનો બંદીપ્રવાસ થયા પછી, યખોન્યાહથી સલથાઈલ થયો, ને સલથાઈલથી ઝરૂબ્બાબેલ થયો;
\v 13 અને ઝરૂબ્બાબેલથી અબીહુદ થયો, અને અબીહુદથી એલિયાકીમ થયો, અને એલિયાકીમથી આઝોર થયો;
\v 14 અને આઝોરથી સાદુક થયો, અને સાદુકથી આખીમ થયો, અને આખીમથી એલીહુદ થયો;
\v 15 અને એલીહુદથી એલિયાઝર થયો, અને એલિયાઝરથી માત્થાન થયો, અને માત્થાનથી યાકુબ થયો;
\v 16 અને યાકુબથી જે યુસફ મરિયમનો વાર હતો તે થયો, એ [મરિયમ]થી ઇસુ જે ખ્રીસ્ત કહેવાય છે તે જન્મ્યો.
\v 17 માટે ઇબ્રાહીમથી દાઉદ સુધી સઘળી મળીને ચૌદ પેઢી, અને દાઉદથી બાબેલના બંદીપ્રવાસ સુધી ચૌદ પેઢી, અને બાબેલના બંદીપ્રવાસના કાલથી ખ્રીસ્ત સુધી ચૌદ પેઢી થઇ.
\v 18 અને ઇસુ ખ્રીસ્તનો જન્મ એમ થયો કે તેની મા મરિયમનું વેવીશાળ યુસફ જોડે થયા પછી, તેઓના મિલાપ થયા અગાઉ તે પવિત્ર આત્માથી ગર્ભવતી થએલી જણાઈ.
\v 19 અને તેનો વાર યુસફ જે નીતિવાન હતો, તેણે તેનું ઉઘાડું અપમાન કરવા ન ચહાતાં, તેને ગુપ્ત રીતે મૂકી દેવાની ધાર્યું.
\v 20 પણ એ સંબંધી તે વિચારતો હતો, ત્યારે જુઓ, પ્રભુના દૂતે તેને સ્વપ્ન્નમાં દર્શન આપીને કહ્યું કે, ઓ યુસફ, દાઉદના દીકરા, તારી વહુ મરિયમને તેડી લાવવાને બીહી માં; કેમકે તેને જે ગર્ભ રહેલો છે તે પવિત્ર આત્માથી છે.
\v 21 અને તે દીકરો જાણશે, ને તું તેનું નામ ઇસુ પાડશે; કેમકે જે પોતાના લોકોને તેઓના પાપથી તારશે તે એજ છે.
\v 22 હવે એ બધું એ માટે થયું કે, પ્રભુએ ભવિષ્યવાદી મારફત જે કહ્યું હતું તે પુરૂં થાય કે,
\v 23 જુઓ, કુમારી ગર્ભવતી થશે, ને દીકરો જણશે, ને તનું નામ તેઓ ઇમાનુએલ પાડશે, જેનો અર્થ એ છે કે, દેવ આપણી સાથે.
\v 24 ત્યારે યુસફે ઉંઘમાંથી ઉઠીને જેમ પ્રભુના દૂતે તેને આજ્ઞા આપી હતી તેં કીધું, એટલે તે પોતાની વહુને તેડી લાવ્યો.
\v 25 અને તેણીએ પોતાના પહેલા દીકરાને જણ્યો ત્યાં સુધી તેણે તેણીને જાણી નહિ; ને તેણે તેનું નામ ઇસુ પાડ્યું.
\c 2
\p
\v 1 હવે હેરોદ રાજાના સમયમાં યહુદાહના બેથલેહેમમાં ઇસુ જન્મ્યો, ત્યારે જુઓ, માગીઓએ પૂર્વથી યરૂશાલેમમાં આવીને પુછ્યું કે,
\v 2 યહૂદીઓનો જે રાજા જન્મ્યો છે, તે ક્યાં છે? કેમકે પૂર્વમાં અમે તેનો તારો જોયો, ને તેનું ભજન કરવાને આવ્યા છીએ.
\v 3 અને એ સાંભળીને હેરોદ રાજા તથા તેની સાથે આખું યરૂશાલેમ ગભરાયું.
\v 4 પછી તેણે સઘળા મુખ્ય યાજકોને તથા લોકોના શાસ્ત્રીઓને એકઠા કરીને તેઓને પુછ્યું કે, ખ્રીસ્તનો જન્મ ક્યાં હોવો જોઈએ?
\v 5 ત્યારે તેઓએ કહ્યું કે, યહુદાહના બેથલેહેમમાં; કેમકે ભવિષ્યવાદીએ એમ લખ્યું છે કે,
\v 6 ઓ યહુદાહ દેશના બેથલેહેમ, તું યહુદાહના સુબાઓમાં કોઈ પ્રકારે સર્વથી નાનું નથી, કેમકે તારામાંથી એક અધિપતિ નીકળશે, જે મારા ઇસ્રાએલી લોકોનું પાળણ કરશે.
\v 7 ત્યારે હેરોદે તે માગીઓને ગુપ્ત રીતે તેડીને, તારો કઈ વેળાએ દેખાયો, તે વિષે તેઓ પાસેથી ખબર ચોકસાઈથી મેળવી.
\v 8 અને તેણે તેઓને બેથલેહેમમાં મોકલતાં કહ્યું કે, તમે જઈને તે બાળક સંબંધી સારી પેઠે શોધ કરો, ને જડ્યા પછી મને ખબર આપો, એ માટે કે હું પણ આવીને તેનું ભજન કરું.
\v 9 ત્યારે તેઓ રાજાનું સાંભળીને ગયા, ને જુઓ, જે તારો તેઓએ પૂર્વમાં દીઠો હતો તે તેઓની આગળ ચાલતો ગયો, ને બાળક હતો તે ઠેકાણે ઉપર આવીને થંભ્યો.
\v 10 અને તેઓ તારાને જોઇને મહા આનંદથી હરખાયા.
\v 11 અને ઘરમાં જઈને તેઓએ બાળકને તેની માં મરિયમની પાસે દીઠો, ને પગે પડીને તેનું ભજન કીધું; પછી તેઓને પોતાની જોણ્ણી છોડીની સોના તથા લોબાન તથા બોળનું તેને નજરાણું કીધું.
\v 12 અને હેરોદ પાસે પાછાં જવું નહિ, એમ સ્વપ્ન્નમાં ચેતવણી મળ્યાથી તેઓ બીજે માર્ગે પોતાના દેશમાં પાછા ગયા.
\v 13 અને તેઓ પાછાં ગયા એટલે જુઓ, પ્રભુના દૂતે સ્વપ્ન્નમાં યુસફ્ને દર્શન આપીને કહ્યું કે,તું ઉઠ, ને બાળક તથા તેની માને લઈને મિસરમાં નાસી જા, ને હું તને કહું ત્યાં લગી ત્યાંજ રહે, કેમકે બાળકને મારી નાખવા સારું હેરોદ તેની શોધ કરવાનો છે.
\v 14 ત્યારે તે ઉઠીને બાળક તથા તેની માને રાત્રે લઈને મિસરમાં ગયો;
\v 15 અને હેરોદના મરણ લગી ત્યાં રહ્યો, એ માટે કે પ્રભુએ ભવિષ્યવાદી મારફત જે કહ્યું હતું તે પુરૂં થાય કે, મીસરમાંથી મેં મારા દીકરાને બોલાવ્યો.
\v 16 જયારે હેરોદે જોયું કે માગીઓએ મને ઠગ્યો, ત્યારે તે ઘણો ગુસ્સે થયો, ને [માણસ] મોકલીને તેણે જે વેળા સંબંધી માગીઓની પાસેથી ચોકસાઈથી ખબર મેળવી હતી, તે વેળા પ્રમાણે વે વર્ષના તથા તેથી નાના સઘળા બાળકો જેઓ બેથલેહેમમાં તથા તેના તેની સઘળી સીમમાં હતા, તેઓને મારી નંખાવ્યા.
\v 17 ત્યારે યિર્મેયાહ ભવિષ્યવાદીએ જે કહ્યું હતું તે પુરૂં થયું કે,
\v 18 રડવાનો તથા મોટા વિલાપનો પોકાર રામામાં સંભળાયો, રાહેલ પોતાનાં બાળકો સારૂ રડતી, ને દિલાસો પામવાને નહોતી ચહાતી, કેમકે તેઓ નથી.
\v 19 અને હેરોદના મરણ પછી, જુઓ, પ્રભુના દૂતે મિસરમાં યુસફ્ને દર્શન આપીને કહ્યું કે,
\v 20 તું ઉઠ, ને બાળક તથા તેની માને લઈને ઇસ્રાએલ દેશમાં જા, કેમકે જેઓ બાળકની જીવ લેવાની શોધ કરતા હતા, તેઓ મરી ગયા છે.
\v 21 ત્યારે તે ઉઠીને બાળક તથા તેની માને લઈને ઇસ્રાએલ દેશમાં આવ્યો.
\v 22 પણ આર્ખેલાઉસ પોતાના બાપ હેરોદને ઠેકાણે યહુદાહમાં રાજ્ય કરે છે, એ સાંભળીને તે ત્યાં જવાને બીધો, તોપણ સ્વપ્નમાં ચેતવણી પામીને ગાલીલના પ્રાંતમાં વળ્યો.
\v 23 અને તે નાઝારી કહેવાશે, એવું ભવિષ્યવાદીઓનું કહેલું પુરું થવા સારૂ તે નાઝારેથ નામના નગરમાં આવીને રહ્યો.
\c 3
\p
\v 1 અને તે દહાડાઓમાં યોહન બાપ્તિસ્મા કરનાર પ્રગટ થયો, અને યહુદાહના રાનમાં ઉપદેશ કરતાં, એમ કહેતો કે,
\v 2 પસ્તાવો કરો; કેમકે આકાશનું રાજ્ય પાસે આવ્યું છે.
\v 3 કારણ કે જેનાં વિષે યશાયાહ ભવિષ્યવાદીએ કહ્યું હતું કે, રાનમાં પોકારનારની વાણી, એટલે પ્રભુનો માર્ગ તૈયાર કરો, તેના રસ્તા સીધા કરો, તે એજ છે.
\v 4 અને તે યુહાનના લૂગડાં ઉંટનાં રૂઆંનાં હતાં, અને તેની કમરે ચામડાનો પટો હતો, ને તીડો તથા રાની મધ તેનો ખોરાક હતો.
\v 5 ત્યારે યરુશાલેમના તથા યહુદાહના તથા યરદનની આસપાસના સર્વ લોક તેની પાસે બહાર ગયા.
\v 6 અને પોતાના પાપ કબુલ કરીને યરદન નદીમાં તેનાથી બાપ્તિસ્મા પામ્યા.
\v 7 પણ ફરોશીઓમાંના તથા સાદુકીઓમાંના ઘણાને તેની બાપ્તિસ્મા સારૂ આવવા જોઇને તેણે તેઓને કહ્યું કે, ઓ સર્પોના વંશ, આવનાર ક્રોધથી નાસવાને કોણે તમને ચેતાવ્યા?
\v 8 તો પસ્તાવો [કરનારાને] શોભે એવું ફળ ઉપજાવો;
\v 9 અને એમ કહેવાનું તમારા મનમાં ન ધરો કે, ઈબ્રાહીમ અમારો બાપ છે, કેમકે હું તમને કહું છું કે, આ પત્થરોમાંથી દેવ ઇબ્રાહીમને સારૂ છોકરાં ઉપજાવી શકે છે.
\v 10 અને હમણાંજ ઝાડોની જડ પર કુહાડો મૂક્યો છે, માટે દરેક ઝાડ જે સારૂ ફળ નથી આપતું તે કપાય છે, ને અગ્નિમાં નંખાય છે.
\v 11 પસ્તાવાને સારૂ હું પાણીએ તમારું બાપ્તિસ્મા કરું છું ખરો, પણ જે મારી પાછળ આવનાર છે તે મારા કરતાં સમર્થ છે, તું તેના ચંપલ ઉચકવા યોગ્ય નથી; તે પવિત્ર આત્માએ તથા અગ્નિએ તમારું બાપ્તિસ્મા કરશે. .
\v 12 તેનું સુપડું તેના હાથમાં છે, ને તે પોતાની ખળીને પુરેપુરી સાફ કરશે, ને પોતાના ઘઉં ભંડારમાં ભરશે, પણ ભુસું ન હોલવાનાર અગ્નિમાં બાળી નાખશે.
\v 13 ત્યારે ઇસુ યોહાનથી બાપ્તિસ્મા પામવા સારૂ ગાલીલથી યરદન [નદીએ] તેની પાસે આવ્યો.
\v 14 પણ યોહાને તેને વારતાં કહ્યું કે, તારાથી મારે બાપ્તિસ્મા પામવું જોઈએ, ને શું તું મારી પાસે આવે છે?
\v 15 પછી ઇસુએ ઉત્તર આપતાં તેને કહ્યું કે, હમણાં એમ થવા દે, કેમકે સઘળું ન્યાયીપણું એમ પુરું કરવું આપણને ઘટાર્થ છે. ત્યારે તેણે તેને પામવા દીધું.
\v 16 અને ઇસુ બાપ્તિસ્મા પામીને તરત પાણીથી ઉપર આવ્યો; ને જુઓ, તેને સારૂ આકાશ ઉધડાયું, ને દેવના આત્માને કબુતરની પેઠે ઉતરતો, ને પોતા પર આવતો તેણે દીઠો.
\v 17 અને જુઓ આકાશવાણી થઇ કે, આ મારો વહાલો દીકરો છે, એના પર હું પ્રસન્ન છું.
\c 4
\p
\v 1 ત્યારે ઈસુનું પરીક્ષણ થાય માટે આત્મા તેને રાનમાં લઇ ગયો,
\v 2 અને ચાળીસ રાત દહાડા ઉપવાસ કર્યા પછી તેને ભૂખ લાગી.
\v 3 અને પરીક્ષણ કરનારે તેની પાસે આવીને કહ્યું કે, જો તું દેવનો દીકરો છે, તો કહે કે આ પત્થરો રોટલી થઇ જાય.
\v 4 પણ તેણે ઉત્તર આપતા કહ્યું, એમ લખ્યું છે કે, માણસ એકલી રોટલીથી નહિ, પણ હરેક શબ્દ જે દેવના મ્હોમાંથી નીકળે છે તેથી જીવશે.
\v 5 ત્યારે શેતાન તેને લઈને પવિત્ર નગરમાં જાય છે, ને મંદિરના બુરૂજ પર બેસાડે છે;
\v 6 અને તેને કહે છે કે,, જો તું દેવનો દીકરો છે, તો પોતાને હેઠળ પાડી નાખ; કેમકે લખ્યું છે કે, તે પોતાના દૂતોને તારા સંબંધી આજ્ઞા કરશે, ને તને તેઓ પોતાના હાથો પર ધારી લેશે, કે રખેને તારો પગ પત્થર સાથે અફળાય.
\v 7 ઇસુએ તેને કહ્યું, એ પણ લખ્યું છે કે, પ્રભુ તારા દેવનું પરીક્ષણ તું ન કર.
\v 8 ફરી શેતાન તેને લઈને ઉંચા પહાડ પર જાય છે, ને જગતનાં સઘળા રાજ્ય તથા તેઓનો મહિમા તેને દેખાડે છે;
\v 9 ને તેને કહ્યું કે, જો તું પગે પાડીને મારું ભજન કરે, તો આ સઘળા હું તને આપીશ.
\v 10 ત્યારે ઇસુ તેને કહે છે કે, અરે શેતાન, આઘો જા; કેમકે લખ્યું છે કે, પ્રભુ તારા દેવનું ભજન કર ને તેની એકલાનીજ સેવા કર.
\v 11 ત્યારે શેતાન તેને મૂકીને જાય છે, ને જુઓ, દૂતોએ પાસે આવીને તેની સેવા કરી.
\v 12 યોહાન બંદીવાન કરાયો, એવું સાંભળીને ઇસુએ ગાલીલમાં પાછો ગયો.
\v 13 અને નાઝારેથ મૂકીને ઝબુલોનની તથા નફથાલીમની સીમમાંના સમુદ્ર પાસેના કાપરનાહુમમાં આવી રહ્યો.
\v 14 એ માટે કે યશાયાહ ભવિષ્યવાદીએ જે કહ્યું હતું તે પુરું થાય કે,
\v 15 ઝબુલોનના પ્રાંતના તથા નફથાલીમનાં પ્રાંતના, યરદન પાસેના સમુદ્રના રસ્તાઓમાં, એટલે વિદેશીઓના ગાલીલમાંના
\v 16 જે લોક અંધારામાં બેઠેલા હતા તેઓએ મોટું અજવાળું દીઠું, ને મરણસ્થાનમાં તથા મરણછાયામાં જેઓ બેઠેલા હતા, તેમના પર અજવાળું પ્રકાશ્યું.
\v 17 ત્યારથી ઇસુ પ્રગટ કરવા તથા કહેવા લાગ્યો કે, પસ્તાવો કરો, કેમકે આકાશનું રાજ્ય પાસે આવ્યું છે.
\v 18 અને ઇસુ ગાલીલના સમુદ્રને કાંઠે ચાલતો હતો ત્યારે તેણે બે ભાઇઓને, એટલે સીમોન જે પીતર કહેવાય છે તેને તથા તેના ભાઇ આંદ્રયાને સમુદ્રમાં જાળ નાખતા દીઠા, કેમકે તેઓ માછલાં પકડનારા હતા.
\v 19 ત્યારે તે તેઓને કહે છે કે, મારી પાછળ આવો, ને હું તમને માણસોના પકડનારા કરીશ.
\v 20 અને તેઓ તરત જાળો મૂકીને તેની પાછળ ગયા.
\v 21 અને તેણે ત્યાંથી આગળ જતાં બીજા બે ભાઈઓને, એટલે ઝબદીના દીકરા યાકુબને તથા તેના ભાઇ યોહાનને, તેઓના બાપ ઝબદીની સાથે વહાણમાં પોતાની જાળો સાંધતા જોઇને તેઓને પણ તેડ્યા.
\v 22 ત્યારે તેઓ વહાણને તથા પોતાના બાપને તરત મુકીને તેની પાછળ ગયા.
\v 23 અને ઇસુ તેઓના સભાસ્થાનોમાં ઉપદેશ કરતો, ને રાજ્યની સુવાર્ત્તા પ્રગટ કરતો, ને લોકોમાં હરેક પ્રકારનો રોગ તથા દુઃખ મટાડતો, આખા ગાલીલમાં ફર્યો.
\v 24 ત્યારે આખા સુરીઆમાં તેની કીર્તિ ફેલાઈ ગઇ, ને તેઓ સઘળાં માંદાઓને, એટલે અનેક જાતના રોગીઓને તથા પીડાતાઓને તથા ભૂત વળગેલાઓને તથા ફેફરાંવાળાઓને તથા પક્ષઘાતીઓને તેની પાસે લાવ્યા; ને તેણે તેઓને સાંજા કીધાં.
\v 25 અને ગાલીલથી તથા દકાપલીસથી તથા યરૂશાલેમથી તથા યહુદાહથી તથા યરદનને પેલે પારથી લોકોનાં ટોળેટોળાં તેની પાછળ ગયાં.
\c 5
\p
\v 1 ત્યારે ઘણા લોક જોઇને તે પહાડ પર ચઢી ગયો; ને તે બેઠા પછી તેના શિષ્યો તેની પાસે આવ્યા.
\v 2 અને તેણે પોતાનું મ્હો ઉઘાડીને તેઓને ઉપદેશ કરતાં કહ્યું કે,
\v 3 આત્મામાં જેઓ રાંક છે તેઓને ધન્ય છે; કેમકે આકાશનું રાજ્ય તેઓનું છે.
\v 4 જેઓ શોક કરે છે તેઓને ધન્ય છે; કેમકે તેઓ દિલાસો પામશે.
\v 5 જેઓ નમ્ર છે તેઓને ધન્ય છે; કેમકે તેઓ પૃથ્વીનું વતન પામશે.
\v 6 જેઓને ન્યાયીપણાનું ભૂખ તથા તરસ છે તેઓને ધન્ય છે; કેમકે તેઓ ધરાશે.
\v 7 દયાળુઓને ધન્ય છે; કેમકે તેઓ દયા પામશે.
\v 8 મનમાં જે શુદ્ધ તેઓને ધન્ય છે; કેમકે તેઓ દેવને જોશે.
\v 9 સલાહ કારાવનારાઓને ધન્ય છે; કેમકે તેઓ દેવના દીકરા કહેવાશે.
\v 10 ન્યાયીપણાને લીધે જેઓની સતાવણી કરાઇ છે તેઓને ધન્ય છે; કેમકે આકાશનું રાજ્ય તેઓનું છે.
\v 11 જયારે લોક તમારી નિંદા કરશે, ને પુઠે લાગશે, ને મારે લીધે તમારી વિરુદ્ધ હરેક ભુંડી વાત અસત્યતાથી કહેશે, ત્યારે તમને ધન્ય છે.
\v 12 તમે આનંદ કરો તથા ઘણા હરખાઓ; કેમકે આકાશમાં તમારો બદલો મોટો છે; કેમકે તમારી અગાઉના ભવિષ્યવાદીઓની પુઠે તેઓ એમજ લાગ્યા હતા.
\v 13 તમે જગતનું મીઠું છો; પણ જો મીઠું બેસ્વાદ થયું તો તે શાથી ખારું કરાશે? બહાર ફેંકાવા તથા માણસોના પગ તળે છુંદાવા વગર તે ફરી બીજા કંઇ કામનું નથી.
\v 14 તમે જગતનું અજવાળું છો. પહાડ પર વસાવેલું નગર સંતાઈ શકતું નથી.
\v 15 અને દીવો કરીને તેને માપ તળે નહિ, પણ દીવી પર મુકે છે, ત્યારે ઘરમાંના બધાંને તે અજવાળું આપે છે.
\v 16 તેમ તમે તમારું અજવાળું લોકની આગળ એવું પ્રકાશવા દો કે, તેઓ તમારી રૂડી કરણીઓ જુએ, ને આકાશમાંના તમારા બાપની સ્તુતિ કરે.
\v 17 નિયમશાસ્ત્ર અથવા ભવિષ્યવાદીઓની વાતોનો નાશ કરવાને હું આવ્યો છું, એમ ન ધારો; હું નાશ કરવા નહિ, પણ પૂર્ણ કરવા આવ્યો છું.
\v 18 કેમકે હું તમને ખચિત કહું છું કે, આકાશ તથા પૃથ્વી જતા રહે ત્યાં સુધી સઘળાં પુરા થયા વગર નિયમશાસ્ત્રમાંથી એક કાનો અથવા માત્રા જતી રહેશે નહિ.
\v 19 એ માટે આ સૌથી નાની આજ્ઞાઓમાંની એકને જો કોઇ તોડશે, ને માણસોને એવું શિખવશે, તો તે આકાશના રાજ્યમાં સૌથી નાનો કહેવાશે; પણ જો કોઇ તે પાળશે ને શિખવશે તો તે આકાશના રાજ્યમાં મોટો કહેવાશે.
\v 20 કેમકે હું તમને કહું છું કે શાસ્ત્રીઓના તથા ફરોશીઓના ન્યાયીપણા કરતાં જો તમારું ન્યાયીપણું વધારે ન હોય, તો આકાશના રાજ્યમાં તમે નહિજ પેસશો.
\v 21 હત્યા ના કર, ને જે કોઇ હત્યા કરે તે અપરાધી ઠરવાના જોખમમાં આવશે, એમ પુરાતન કાળમાં લોકોને કહેલું હતું, એ તમે સાંભળ્યું છે;
\v 22 પણ હું તમે કહું છું કે, જે કોઇ પોતાના ભાઇ પર અમથો ક્રોધ કરે છે, તે અપરાધી ઠરવાના જોખમમાં આવશે; ને જે પોતાના ભાઇને પાજી કહેશે, તે ન્યાયસભાથી અપરાધી ઠરવાના જોખમમાં આવશે; ને જે તેને કહેશે કે તું મૂર્ખ છે, તે અગ્નિની ગેહેન્નાના જોખમમાં આવશે;
\v 23 એ માટે જો તું તારું અર્પણ વેદી પાસે લાવે, ને ત્યાં તને યાદ આવે કે મારા ભાઇને મારે વિરુદ્ધ કંઈ છે,
\v 24 તો ત્યાં વેદી આગળ તારું અર્પણ મૂકીને જા, પહેલાં તારા ભાઇ સાથે સલાહ કર, ત્યાર પછી આવીને તારું અર્પણ ચઢાવ.
\v 25 જ્યાં સુધી તું તારા વાડીની જોડે માર્ગમાં છે, ત્યાં સુધી તેની સાથે વહેલો મળી જા; રખે કદી વાદી તને ન્યાયાધીશને સોંપે, ને ન્યાયાધીશ તને સીપાઈને સોંપે, ને તું કેદખાનામાં નંખાય.
\v 26 હું તને ખચિત કહું છું કે તું છેલ્લી દમડી ચુકવી આપીશ, ત્યાં લગી તું ત્યાંથી બહાર નીકળનારજ નથી.
\v 27 વ્યભિચાર ન કર, એમ કહેલું હતું, એ તમે સાંભળ્યું છે;
\v 28 પણ હું તમને કહું છું કે, બાયડી ઉપર કે કોઇ ખોટી નજર કરે છે, તેણે એટલામાં પોતાના મનમાં તેની જોડે વ્યભિચાર કર્યો છે.
\v 29 અને જો તારી જમણી આંખ તને ઠોકર ખવડાવે, તો તેણે કાઢી નાખીને તારી પાસેથી ફેંકી દે, કેમકે તારા અવયવમાંના એકનો નાશ થાય, ને તારું આખું શરીર નરકમાં ન નંખાય, એ તને ગુણકારક છે.
\v 30 અને જો તારો જમણો હાથ તને ઠોકર ખવડાવે, તો તેણે કાપી નાખીને તારી પાસેથી ફેંકી દે, કેમકે તારા અવયવમાંના એકનો નાશ થાય, ને તારું આખું શરીર નરકમાં ન નંખાય, એ તને ગુણકારક છે.
\v 31 જે કોઇ પોતાની બાયડીને મુકી દે તે તેને ફારગતી લખી આપે, એમ પણ કહ્યું હતું
\v 32 પણ હું તમને કહું છું કે વ્યભિચાર કારણ વગર જે કોઇ પોતાની બાયડીને મૂકી દે, તે તેની પાસે વ્યભિચાર કરાવે છે; ને જે કોઇ તે મૂકી દીધેલીની જોડે લગ્ન કરેતે વ્યભિચાર કરે છે.
\v 33 વળી, તું જુઠા સમ ન ખા, પણ પ્રભુ પાસે તારા સમ પુરા કર, એમ પુરાતન કાળમાં લોકોને કહેલું હતું, એ તમે સાંભળ્યું છે.
\v 34 પણ હું તમને કહું છું કે, કંઇજ સમ ન ખાઓ; આકાશના નહિ, કેમકે તે દેવનું રાજ્યાસન છે;
\v 35 અને પૃથ્વીના નહિ, કેમકે તે તેનું પાયાસન છે; અને યરુશાલેમના નહિ, કેમકે તે મોટા રાજાનું નગર છે.
\v 36 અને તું તારા માથાના પણ સમ ન ખા, કેમકે તારાથી એક નીમાળો ધોળો અથવા કાળો નથી કરાતો.
\v 37 પણ તમારું બોલવું હાનું હા , ને નાનું ના હોય, કેમકે એ કરતાં અધિક જે છે તે ભુંડાથી છે.
\v 38 આંખોને બદલે આંખ, દાંતને બદલે દાંત, એમ કહેલું હતું, એ તમે સાંભળ્યું છે.
\v 39 પણ હું તમે કહું છું કે જે ભુંડો હોય તેની સામા ન થાઓ, પણ જે કોઈ તારા જમણા ગાલ પર તમાચો મારે, તેની ગમ બીજો પણ ફેરવ.
\v 40 અને જે તારું બદન લેવા સારું તારા પર દાવો કરે, તેને તારો અંગરખો પણ લેવા દે.
\v 41 અને જો કોઇ જોરાવરીએ તને એક ગાઉં લઇ જાય, તેની સાથે બે ગાઉં જા.
\v 42 જે કો તારી પાસે માગે તેને તું આપ, ને તારી કને જે ઉછીનું લેવા ચાહે છે, તેનાથી મ્હો ન ફેરવ.
\v 43 તું તારા પડોસી પર પ્રીતિ કર, ને તારા વેરી ઉપર દ્વેષ કર, એમ કહેલું હતું, એમ તમે સાંભળ્યું છે.
\v 44 પણ હું તમને કહું છું કે તમે તમારા વેરીઓ પર પ્રીતિ કરો, જે તમને શાપ દે છે તેઓને આશીર્વાદ દો, જે તમારો દ્વેષ કરે છે તેઓનું ભલું કરો, ને જે તમને સતાવે છે, ને તમારી પુઠે લાગે છે તેઓને સારૂ પ્રાર્થના કરો; ;
\v 45 એ માટે કે તમે આકાશમાંના તમારા બાપના દીકરા થાઓ, કારણ કે તે પોતાના સુરજને ભુંડા તથા ભલા પર ઉગાવે છે,ને ન્યાયી તથા અન્યાયી પર વરસાદ વરસાવે છે.
\v 46 કેમકે જે તમારા પર પ્રીતિ કરે છે, તેઓ પર જો તમે પ્રીતિ કરો છો, તો તમને શું ફળ છે? દાણીઓ પણ શું એમ નથી કરતાં?
\v 47 અને જો તમે કેવળ તમારા ભાઇઓને સલામ કરો છો, તો તમે વિશેષ શું કરો છો? દાણીઓ પણ શું એમ નથી કરતાં?
\v 48 એ માટે જેવો તમારો આકાશમાંનો બાપ સંપૂર્ણ છે તેવા તમે સંપૂર્ણ થશો.
\c 6
\p
\v 1 માણસો જુએ એવા હેતુથી તેઓની આગળ તમારાં ધર્મકૃત્યો કરવાથી સાવધાન રહો, નહિ તો આકાશમાનાં તમારા બાપથી તમને ફળ મળવાનું નથી.
\v 2 એ માટે જયારે તું દાનધર્મ કરે, ત્યારે જેમ ઢોંગીઓ સભાસ્થાનોમાં તથા રસ્તાઓમાં માણસોથી વખાણ પામવાને કરે છે, તેમ તું પોતાની આગળ રણશિંગડું ન વગાડ; હું તમે ખચિત કહું છું કે તેઓ પોતાનું ફળ પામે છે.
\v 3 પણ તું જયારે દાનધર્મ કરે છે, ત્યારે જે તારો જમણો હાથ કરે તે તારો ડાબો હાથ ન જાણે;
\v 4 એ માટે કે તારાં દાનધર્મ ગુપ્તમાં થાય; ને ગુપ્તમાં જોનાર બાપ પોતે પ્રગટમાં તને તેનો બદલો આપશે.
\v 5 અને જયારે તમે પ્રાર્થના કરો છો ત્યારે ઢોંગીઓના જેવા ન થાઓ, કેમકે માણસો તેઓને જુએ, માટે તેઓ સભાસ્થાનોમાં તથા રસ્તાઓનાં નાકાંઓ પર ઉભા રહેતાં પ્રાર્થના કરવા ચાહે છે; હું તમને ખચિત કહું છું કે તેઓ પોતાનું ફળ પામ્યા છે.
\v 6 પણ જયારે તું પ્રાર્થના કરે છે, ત્યારે તારી ઓરડીમાં પેસ, ને તારું બારણું બંધ કરીને ગુપ્તમાંના તારા બાપની પ્રાર્થના કર, ને ગુપ્તમાં જોનાર તારો બાપ તને પ્રગટમાં બદલો આપશે.
\v 7 અને તમે પ્રાર્થના કરતાં વિદેશીઓની પેઠે અમથો લવારો ન કરો, કેમકે તેઓ ધારે છે કે અમારા ઘણા બોલવાથી અમારું સાંભળવામાં આવશે.
\v 8 એ માટે તમે તેઓના જેવા ન થાઓ; કેમકે જેની તમને અગત્ય છે, તે તેની પાસે તમારા માગ્યા અગાઉ તમારો બાપ જાણે છે.
\v 9 માટે તમે આ રીતે પ્રાર્થના કરો; ઓ આકાશમાંના અમારા બાપ, તારું નામ પવિત્ર મનાઓ;
\v 10 તારું રાજ્ય આવો; જમ આકાશમાં તેમ પૃથ્વી પર તારી ઈચ્છા પુરી થાઓ.
\v 11 દિવસની અમારી રોટલી આજ અમને આપ;
\v 12 અને જેમ અમે અમારા ઋણીઓને માફ કર્યા છે, તેમ તું અમારા ઋણો અમને માફ કર;
\v 13 અને અમને પરીક્ષણમાં ન લાવ, પણ ભુંડોથી અમારો છુટકો કર. [[ કેમકે રાજ્ય તથા પરાક્રમ તથા મહિમા સર્વકાળ સુધી તારાં છે. આમેન]]
\v 14 કેમકે જો તમે માણસોના અપરાધ તેઓને માફ કરો, તો તમારો આકાશમાંનો બાપ તમને પણ માફ કરશે.
\v 15 પણ જો તમે માણસોના અપરાધ તેઓને માફ નહિ કરો, તો તમારો બાપ તમારા અપરાધ પણ માફ નહિ કરશે.
\v 16 વળી જયારે તમે ઉપવાસ કરો, ત્યારે ઢોંગીઓની પેઠે લેવાઇ ગએલા મ્હોના ન થાઓ, કેમકે લોકોને ઉપવાસી દેખાવા સારૂ તેઓ પોતાનાં મ્હો કસાણાં કરે છે. હું તમને ખચિત કહું છું કે તેઓ પોતાનું ફળ પામ્યા છે.
\v 17 પણ તું ઉપવાસ કરે, ત્યારે તારા માથા પર તેલ ચોપડ, ને તારું મ્હો ધો;
\v 18 એ માટે કે તું માણસોને નહિ, પણ તારો બાપ જે ગુપ્તમાં છે તેને ઉપવાસી દેખાય, ને ગુપ્તમાં જોનાર તારો બાપ તમને બદલો આપશે.
\v 19 પૃથ્વી પર પોતાને સારૂ દ્રવ્ય એકઠું ન કરો, જ્યાં કીડા તથા કાટ નાશ કરે છે, ને જ્યાં ચોરો ખાતર પાડીને ચોરે છે.
\v 20 પણ તમે પોતાને સારૂ આકાશમાં દ્રવ્ય એકઠું કરો, જ્યાં કીડા અથવા કાટ નાશ નથી કરતાં, ને જ્યાં ચોરો ખાતર પાડીને ચોરતા નથી.
\v 21 કેમકે જ્યાં તમારી દ્રવ્ય છે, ત્યાંજ તમારું ચિત્ત પણ રહેશે.
\v 22 શરીરનો દીવો અંખ છે, એ માટે જો તારી આંખ નિર્મળ હોય, તો તારું આખું શરીર પ્રકાશે ભરેલું થશે.
\v 23 પણ જો તારી આંખ ભુંડી હોય, તો તારું આખું શરીર અંધકારે ભરેલું થશે; માટે તારામાં જે અજવાળું છે, તે જો અંધકારરૂપ હોય, તો તે અંધકાર કેટલો મોટો!
\v 24 કોઇથી બે ઘણીની ચાકરી કરાય નહિ, કેમકે તે એક પર દ્વેષ કરશે, ને બીજા પર પ્રીતિ કરશે; અથવા એકના પક્ષનો તે થશે, ને બીજાનો તિરસ્કાર કરશે; દવની તથા દ્રવ્યની સેવા તમારાથી કરાય નહિ.
\v 25 એ માટે હું તમને કહું છું કે તમારા જીવને સારૂ ચિંતા ન કરો કે, અમે શું ખાઈશું અથવા શું પીશું? અને તમારા શરીરને સારૂ ચિંતા ન કરો કે, અમે શું પહેરીશું? શું, જીવ ખોરાક કરતાં, ને શરીર લૂગડાં કરતાં, અધિક નથી?
\v 26 આકાશના પક્ષીઓને જુઓ, તેઓ તો વાવતા નથી, ને કાપતા નથી, ને વખારોમાં ભરતાં નથી, તોપણ તમારો આકાશમાંનો બાપ તેઓનું પાળણ કરે છે; તો તેઓ કરતાં તમે અધિક નથી શું?
\v 27 અને ચિંતા કરવાથી તમારામાંનો કોણ પોતાના કદને એક હાથભર વધારી શકે છે?
\v 28 અને લૂગડાં સંબંધી તમે ચિંતા કેમ કરો છો? ખેતરનાં ફૂલઝાડોનો વિચાર કરો કે, તેઓ કેવા વધે છે, તેઓ મહેનત કરતાં નથી, તેઓ કાંતતા પણ નથી;
\v 29 તોપણ હું તમને કહું છું કે સુલેમાન પણ પોતાના સઘળા મહિમામાં તેઓમાંના એકના જેવો પહેરેલોન હતો.
\v 30 એ માટે ખેતરનું ઘાસ જે આજ છે, ને કાલે ભઠ્ઠીમાં ફેંકાય છે, તેને દેવ જો એવું પહેરાવે છે, તો, ઓ અલ્પવિશ્વાસીઓ, તમને શું વિશેષ નહિ પહેરાવશે?
\v 31 માટે મે શું ખાઈએ, અથવા શું પીએ, અથવા શું પહેરીએ, એમ કહેતાં ચિંતા ના કરો.
\v 32 કારણ કે એ સઘળાં વાનાં વિદેશીઓ શોધે છે; કેમકે તમારો આકાશમાંનો બાપ જાણે છે કે બધાની તમને અગત્ય છે.
\v 33 પણ તમે પહેલાં તેના રાજ્યને તથા તેના ન્યાયીપણાને શોધો, ને એ બધાં વાના પણ તમને અપાશે.
\v 34 તે માટે આવતી કાલને સારૂ ચિંતા ન કરો, કેમકે આવતી કાલ પોતા [ની વાતો]ની ચિંતા કરશે; દહાડાને સારૂ તે દહાડાનું દુઃખ બસ છે.
\c 7
\p
\v 1 તમે કોઇને દોષિત ન ઠરાવો, એ માટે કે તમને કોઈ દોષિત ન ઠરાવે.
\v 2 કેમકે જેમ તમે બજાને દોષિત ઠરાવશો તેમ તેઓ તમને દોષિત ઠરાવશે; ને જે માપથી તમે માપી આપો છો, તેથીજ તમને માપી આપશે.
\v 3 અને તું તારી આંખમાંનો ભારોટીઓ ધ્યાનમાં ન લાવતાં, તારા ભીની આંખમાંનું તણખલું કેમ જુએ છે?
\v 4 અથવા તું તારા ભાઇને કેમ કહેશે કે તારા આંખમાથી તણખલું મને કાઢવા દે, પણ જો, તારી પોતાની આંખમાં ભારોટીઓ છે?
\v 5 ઓ ઢોંગી, પહેલાં તું પોતાની આંખમાંથી ભારોટીઓ કાઢ, અને ત્યાર પછી તારી ભાઈની આંખમાંથી તણખલું કાઢવાને તને સારી પેઠે સુઝશે.
\v 6 જે પવિત્ર તે કુતરાઓને ન નાખો, તમારાં મોતી ભુંડોની આગળ ન ફેંકો; રખે કદાપિ તે પોતાના પગતળે છુંદે, ને ફરીને તમને ફાડી નાખે.
\v 7 માગો તો તમને અપાશે; શોધો, તો તમને જડશે; ઠોકો, તો તમારે સારૂ ઉઘાડાશે.
\v 8 કેમકે જજે હરેક માગે છે તે પામે છે, ને જે શોધે છે તેને જડે છે, ને જે ઠોકે છે તેને સારૂ ઉઘાડવામાં આવશે.
\v 9 તમારામાં એવું કયું માણસ છે કે, જો તેનો દીકરો તેની પાસે રોટલી માગે, તો તે તેને પત્થર આપશે?
\v 10 અથવા જો માછલું માગે, તો તે તેને સાપ આપશે?
\v 11 તે માટે તમે ભુંડા છતાં, જો પોતાના છોકરાઓને સારા વાનાં આપી જાણો છો, તો તમારા આકાશમાંની બાપની પાસે જેઓ માગે છે તેઓને કેટલા વિશેષે કરીને સારા વાનાં આપશે?
\v 12 માટે જે જે તમે ચાહો છો કે બીજા માણસ તમને કરે, તે તે તમે પણ તેઓને કરો; કેમકે નિયમશાસ્ત્ર તથા ભવિષ્યવાદીઓ [ની વાતોનો સાર] એજ છે.
\v 13 તમે સાંકડે બારણે માંહે પેસો, કેમકે જે માર્ગ નાશમાં પહોંચાડે છે, તે ચોડો છે, ને તેનું બારણું પહોળું છે, ને ઘણા તેથી પેસે છે.
\v 14 કેમકે જે માર્ગ જીવનમાં પહોંચાડે છે તે સાંકડો છે, ને તેનું બારણું સાંકડું છે, ને જેઓને તે જડે છે તેઓ થોડા છે.
\v 15 જુઠા ઉપદેશકો જેઓ ઘેટાને વેશે તમારી પાસે આવે છે, પણ માંહે ફાડી ખાનારાં વરુ છે, તેઓ સંબંધી તમે સાવધાન રહો.
\v 16 તેઓનાં ફળથી તમે તેઓને ઓળખશો. શું લોકો કાંટાના ઝાડ પરથી દ્રાક્ષ, અથવા ઉંટકટારી પરથી અંજીર તોડે છે?
\v 17 તેમજ હરેક સારૂ ઝાડ ફળ આપે છે, ને ખરાબ ઝાડ નઠારાં ફળ આપે છે.
\v 18 સારૂ ઝાડ નઠારાં ફળ આપી શકતું નથી, ને ખરાબ ઝાડ સારા ફળ આપી શકતું નથી.
\v 19 હરેક ઝાડ જે સારૂ ફળ નથી આપતું તે કપાય છે, ને અગ્નિમાં નંખાય છે.
\v 20 તે માટે તેઓના ફળથી તમે તેઓને ઓળખશો.
\v 21 જે મને પ્રભુ, પ્રભુ, કહે છે, તે સર્વ આકાશના રાજ્યમાં પેસશે એવું નહિ, પણ જે મારા આકાશમાંના બાપની ઈચ્છા પ્રમાણે કરે છે [તે પેસશે].
\v 22 તે દહાડે ઘણા અને કહેશે કે, પ્રભુ, પ્રભુ, શું અમે તારે નામે ભવિષ્યવાદ કહ્યા નથી? અને તારે નામે ભૂતોને કાઢ્યા નથી? અને તારે નામે ઘણા પરાક્રમી કામો કીધા નથી?
\v 23 ત્યારે હું તેઓને સાફ કહીશ કે, મેં તમને કદી પણ ઓળખ્યા નહિ; ઓ ભુંડું કરનારાઓ, તમે મારી પાસેથી દૂર જાઓ.
\v 24 એ માટે જે કોઈ મારી આ વાતો સાંભળે છે, ને પાળે છે, તેને એક ડાહ્યા માણસની ઉપમા અપાશે, કે જેણે પોતાનું ઘર ખડક પર બાંધ્યું;
\v 25 ને વરસાદ વરસ્યો, ને રેલ આવી, ને વાઝોડા થયાં, ને તે ઘર પર સપાટા લાગ્યા; પણ તેનો પાયો ખડક પર નાખેલો હતો, માટે તે પડ્યું નહિ.
\v 26 અને જે કોઈ મારી આ વાતો સાંભળે છે, ને પાળતો નથી, તેને એક મૂર્ખ માણસની ઉપમા અપાશે, કે જેણે પોતાનું ઘર રેતી પર બાંધ્યું;
\v 27 ને વરસાદ વરસ્યો, ને રેલ આવી, ને વાઝોડાં થયા, ને તે ઘર પર સપાટા લાગ્યા, ને તે પડી ગયું; અને તેનો નાશ મોટો થયો.
\v 28 અને ઇસુએ એ વાતો પુરી કરી, ત્યારે એમ થયું કે, લોકો તેના ઉપદેશથી અચરત થયા;
\v 29 કેમકે શાસ્ત્રીઓની પેઠે નહિ, પણ જેને અધિકાર હોય છે તેની પેઠે તે તેઓને ઉપદેશ કરતો.
\c 8
\p
\v 1 અને પહાડ પરથી તે ઉતર્યો, ત્યારે અતિ ઘણા લોક તેની પાછળ ગયા.
\v 2 અને જુઓ, એક કોઢીઆએ આવીને તેને પગે લાગીને કહ્યું કે, ઓ પ્રભુ, જો તું ચાહે તો મને શુદ્ધ કરી શકે છે.
\v 3 ત્યારે તેણે હાથ લાંબો કર્યો, ને તેને અડકીને કહ્યું, હું ચાહું છું, તું શુદ્ધ થા.અને તરત તે પોતાના કોઢથી શુદ્ધ થયો.
\v 4 પછી ઇસુ તેને કહે છે કે, જોજે, તું કોઇને કહીશ મા, પણ જા, યાજકને પોતાને દેખાડ, ને તેઓને માટે સાક્ષી તરીકે, જે અર્પણ મુસાએ ઠરાવ્યું હતું તે ચઢાવ.
\v 5 અને ઇસુ કાપરનાહુમમાં પેઠો, ત્યારે એક જમાદારે તેની પાસે આવીને તેને વિનંતી કરતાં કહ્યું કે,
\v 6 ઓ પ્રભુ, મારો ચાકર ઘરમાં પક્ષઘાતી પડેલો છે, ને તેને ભારે પીડા થાય છે.
\v 7 ત્યારે તે તેને કહે છે કે, હું આવીને તેને સાજો કરીશ.
\v 8 અને જમાદારે ઉત્તર દેતા કહ્યું કે, ઓ પ્રભુ, તું મારાં છાપરા તળે આવે એવો હું યોગ્ય નથી; પણ તું કેવળ શબ્દ કહે, એટલે મારો ચાકર સાજો થશે.
\v 9 કેમકે હું પણ પરાધીન માણસ છું, ને સિપાઈઓ મારે સ્વાધીન છે; અને એકને હું કહું છું કે, જા, ને તે જાય છે; ને બીજાને, આવ, ને તે આવે છે; ને મારા દાસને કે, એ કર, ને તે કરે છે.
\v 10 ત્યારે ઇસુ તે સાંભળીને અચરત થયો, ને પાછળ આવનારાઓને તેણે કહ્યું, હું તમને ખચિત કહું છું કે, એટલો વિશ્વાસ મેં ઇસ્રાએલમાં પણ જોયો નથી.
\v 11 અને હું તમને કહું છું કે પૂર્વથી તથા પશ્ચિમથી ઘણા લોક આવશે, ને ઈબ્રાહીમની તથા ઇસહાકની તથા યાકુબની સાથે આકાશના રાજ્યમાં બેસશે;
\v 12 પણ રાજ્યના દીકરાઓ બહારના અંધારામાં નંખાશે, ત્યાં રડવું ને દાંત પીસવું થશે.
\v 13 અને ઇસુએ તે જમાદારને કહ્યું કે, જા, જેવો તે વિશ્વાસ કીધો તેવુંજ તને થાય. અને તેજ ઘડી તેનો ચાકર સાજો થયો.
\v 14 અને ઇસુએ પીતરના ઘરમાં આવીને તેની સાસુને તાવે માંદી પડેલી દીઠી.
\v 15 અને તે તેણીની હાથને અડકયો, એટલે તેણીનો તાવ જતો રહ્યો, ને તેણીએ ઉઠીને તેની સેવા કીધી.
\v 16 અને સાંજ પડી ત્યારે તેઓ ઘણા ભૂતવળગેલાઓને તેની પાસે લાવ્યા, ને તેણે શબ્દથી તે આત્માઓને બહાર કાઢ્યા, ને સઘળાં માંદાઓને સાજા કર્યાં.
\v 17 એ માટે કે યશાયાહ ભવિષ્યવાદીએ જે કહ્યું હતું તે પુરું થાય કે, તેણે પોતે આપણા મંદવાડ લીધા, ને આપણા રોગ ભોગવ્યા.
\v 18 અને ઇસુએ લોકોનો મોટો જથો પોતાની આસપાસ દીઠો, ત્યારે પેલે પાર જવાની આજ્ઞા કીધી.
\v 19 અને એક શાસ્ત્રીએ પાસે આવીને તેને કહ્યું કે, ઓ ઉપદેશક, જ્યાં કહીં તું જઈશ ત્યાં હું તારી પાછળ આવીશ.
\v 20 ત્યારે ઇસુ તેને કહે છે કે, લોકંડાને દર હોય છે, ને આકાશના પક્ષીઓને માળા હોય છે; પણ માણસના દીકરાને માથું તેકવાનો ઠામ નથી.
\v 21 અને તેના શિષ્યોમાંથી બીજાએ તેને કહ્યું કે, પ્રભુ, મને રજા આપ કે હું પહેલાં જઈને મારા બાપને દાટું.
\v 22 પણ ઇસુએ તેને કહ્યું કે, તું મારી પાછળ આવ, ને મુએલાઓને પોતાના મુએલાઓને દાટવા દે.
\v 23 અને હોડી પર તે ચઢ્યો ત્યારે તેના શિષ્યો તેની પાછળ ગયા.
\v 24 અને જુઓ, સમુદ્રમાં એવું મોટું તોફાન થયું કે હોડી મોજાંઓથી ઢંકાઈ ગઇ; પણ તે પોતે ઉંઘતો હતો.
\v 25 ત્યારે તેઓએ તેની પાસે આવીને તેને જગાડીને કહ્યું કે, ઓ પ્રભુ, અમને બચાવ, અમે નાશ પામીએ છીએ.
\v 26 અને તે તેઓને કહે છે, ઓ અલ્પવિશ્વાસીઓ, તમે શા વાસ્તે ભયભીત થયા છો? પછી તેણે ઉઠીને પવનને તથા સમુદ્રને ધમકાવ્યા; ને મહા શાંતિ થઇ.
\v 27 ત્યારે તે માણસોએ અચરત થઈને કહ્યું કે, એ શી તરેહનું માણસ છે કે પવન તથા સમુદ્ર પણ એનું માને છે!
\v 28 અને પેલે પાર ગાડરેનોના દેશમાં તે પહોંચ્યો ત્યારે ભૂત વળગેલા બે માણસ કબરોમાંથી નીકળતા તેને મળ્યા, તેઓ એવા બિહામણા હતા કે તે માર્ગે કોઇથી જવાતું ન હતું.
\v 29 અને જુઓ, તેઓએ બૂમ પાડતાં કહ્યું કે, ઓ દેવના દીકરા, અમારે ને તારે શું છે? સમય અગાઉ તું અમને પીડા દેવાને અહી આવ્યો છે શું?
\v 30 હવે તેઓથી બહુ આધું ઘણાં ભુંડોનું એક ટોળું ચરતું હતું.
\v 31 અને ભૂતોએ તેને વિનંતી કરતાં કહ્યું કે, જો તું અમને કાઢે તો ભુંડોના ટોળામાં અમને મોકલ.
\v 32 અને તેણે તેઓને કહ્યું કે, જાઓ. પછી તેઓ નીકળીને ભુંડોમાં પેઠો; ને જુઓ, આખું ટોળું કરાડા પરથી સમુદ્રમાં ઘસી પડ્યું, ને પાણીમાં બુડી મુઉં.
\v 33 ત્યારે ચરાવનારા નાઠા, ને નગરમાં જઈને તેઓએ સઘળું કહી જણાવ્યું; ને ભૂતવળગેલાઓને શું થયું તે પણ કહ્યું.
\v 34 ત્યારે જુઓ, આખું નગર ઇસુને મળવાને બહાર આવ્યું; ને તેને જોઇને તેઓએ તેને વિનંતી કીધી કે, અમારી સીમોમાંથી જા.
\c 9
\p
\v 1 ત્યારે હોડીમાં બેસીને તે પેલે પાર ગયો, ને પોતાના નગરમાં આવ્યો.
\v 2 અને જુઓ, ખાટલે પડેલા એક પક્ષઘાતીને લોક તેની પાસે લાવ્યા, ને ઇસુએ તેઓનો વિશ્વાસ જોઇને પક્ષઘાતીને કહ્યું કે, દીકરા, હિમ્મત રાખ, તારાં પાપ તને માફ થયા છે.
\v 3 ત્યારે જુઓ, શાસ્ત્રીઓમાંના કેટલાએક પોતાના મનમાં કહ્યું કે, એ દુર્ભાષણ કરે છે.
\v 4 ત્યારે ઇસુએ તેઓના વિચાર જાણીને કહ્યું કે, તમે તમારા મનમાં શા માટે ભુંડા વિચાર કરો છો?
\v 5 કેમકે એ બેમાનું વધારે સહેલું કયું છે, એ કહેવું કે તારાં પાપ તને માફ થયાં છે, અથવા એ કહેવું કે ઉઠીને ચાલ?
\v 6 પણ માણસના દીકરાને પૃથ્વી પર પાપોની માફી કરવાનો અધિકાર છે, એ તમે જાણો માટે, (ત્યારે તે પક્ષઘાતી કહે છે કે) ઉઠ, તારો ખાટલો ઉંચકીને તારે ઘેર ચાલ્યો જા.
\v 7 અને તે ઉઠીને પોતાને ઘેર ગયો.
\v 8 અને તે જોઇને લોકો અચરત થયા, ને દેવે માણસોને એવો અધિકાર આપ્યો માટે તેઓએ તેની સ્તુતિ કીધી.
\v 9 અને ઇસુએ ત્યાંથી જતાં માત્થી નામે એક માણસને દાણ લેવાની ચોકી પર બેઠેલો દીઠો; ને તેણે તેને કહ્યું કે, તું મારી પાછળ આવ. ત્યારે તે ઉઠીને તેની પાછળ ગયો.
\v 10 અને એમ થયું કે, ઘરમાં તે જમવા બેઠો ત્યારે જુઓ, ઘણા દાણીઓ તથા પાપીઓ આવીને ઇસુની તથા તેના શિષ્યોની સાથે બેઠા.
\v 11 અને ફરોશીઓએ એ જોઇને તેના શિષ્યોને કહ્યું કે, તમારો ઉપદેશક દાણીઓની તથા પાપીઓની સાથે કેમ ખાય છે?
\v 12 અને તેણે એ સાંભળીને તેઓને કહ્યું કે, જેઓ સાજા છે તેઓને વૈદની અગત્ય નથી, પણ જે માંદા તેઓને છે.
\v 13 પણ, યજ્ઞ કરતાં હું દયા ચાહું છું, એનો શો અર્થ છે, તે જઇને શિખો; કેમકે હું ન્યાયીઓને નહિ, પણ પાપીઓને તેડવા આવ્યો છું.
\v 14 ત્યારે યોહાનના શિષ્યો તેની પાસે આવીને કહે છે કે અમે તથા ફરોશીઓ ઘણીવાર ઉપવાસ કરીએ છીએ, પણ તારા શિષ્યો ઉપવાસ નથી કરતાં, એનું કારણ શું?
\v 15 ત્યારે ઇસુએ તેઓનને કહ્યું કે, જ્યાં સુધી વાર જાનૈયાઓની સાથે છે, ત્યાં સુધી શું તેઓ શોક કરી શકે છે? પણ એવા દહાડા આવશે કે વાર તેઓની પાસેથી લેવાશે, ત્યારે તેઓ ઉપવાસ કરશે.
\v 16 વળી કોરા લુંગડાનું થિંગડું જુના લુંગડામાં કોઇ નથી દેતું, કેમકે તે થિંગડાથી તે લુગડું ખેંચાય છે, ને ફાટ વધતી પડે છે.
\v 17 વળી નવો દ્રાક્ષરસ જુની મસકોમાં કોઇ નથી ભરતું, જો ભરે તો મસકો ફાટી જાય છે, ને દ્રાક્ષરસ વહી જાય છે, ને મસકોનો નાશ થાય છે; પણ નવો દ્રાક્ષરસ નવી મસકોમાં ભરે છે, ને બેહુનું રક્ષણ થાય છે.
\v 18 તે તેઓને આ વાત કહેતો હતો, ત્યારે જુઓ, એક અધિકારી આવીને તેને પગે લાગીને કહે છે કે, મારી દીકરી હવે તો મારી ગઇ હશે, અણ તું અઆવીને તારો હાથ તેના પર મૂક એટલે તે જીવતી થશે.
\v 19 ત્યારે ઇસુ ઉઠીને પોતાના શિષ્યો સુદ્ધાં તેની પાચલ ગયો.
\v 20 અને જુઓ, એક બાયડી બાર વરસથી લોહીવા હતો, ને તેની પાછળ આવીને તેના લુંગડાની કોરને અડકી.
\v 21 કેમકે તેણે પોતાના મનમાં કહ્યું કે, જો હું માત્ર એના લુગદાને અડકું તો સાજી થઇ જઈશ.
\v 22 ત્યારે ઇસુએ પાછો ફરીને તથા તેને જોઇને કહ્યું કે, દીકરી, હિમ્મત રાખ, તારા વિશ્વાસે તને સાજી કીધી છે; ને તે બાયડી તેજ ઘડીથી સાજી થઇ.
\v 23 પછી ઇસુએ તે અધિકારીના ઘરમાં આવીને વાંસળી વગાડનારાઓને તથા લોકને કલકલાટ કરતા દીઠા.
\v 24 ત્યારે તેણે કહ્યું કે, આધા ખસો; કેમે છોડી મારી નથી ગઇ, પણ ઉંઘે છે. અને તેઓએ તેને હસી કાઢ્યો.
\v 25 અને લોકોને બહાર કાઢ્યા, ત્યારે તેણે માંહે જઈને તેનો હાથ પકડ્યો; ને તે છોડી ઉઠી.
\v 26 અને તે વાતની ચરચા તે આખા દેશમાં ફેલાઇ ગઇ.
\v 27 અને ઇસુ ત્યાંથી જતો હતો, ત્યારે બે આંધળા તેની પાછળ જઇને બૂમ પાડતાં કહેતા કે, ઓ દાઉદના દીકરા, અમારા પર દયા કર.
\v 28 અને ઘરમાં તે ગયો, ત્યારે તે આંધળાઓ પાસે આવ્યા, ને ઇસુ તેઓને કહે છે કે, હું એ કરી શકું છું એવો વિશ્વાસ તમે કરો છો શું? તેઓ તેને કહે છે કે, હા પ્રભુ.
\v 29 ત્યારે તે તેઓની આંખોને અડકીને કહે છે કે, તમારા વિશ્વાસ પ્રમાણે તમને થાઓ.
\v 30 અને તેઓની આંખો ઉઘડી ગઇ. પછી ઇસુ તેઓને સખત આજ્ઞા આપીને કહે છે કે, જો જો, કોઇ જાણે નહિ.
\v 31 પણ તેઓએ બહાર જઈને તે આખા દેશમાં તેની કીર્તિ ફેલાવી.
\v 32 અને તેઓ બહાર ગયા ત્યારે જુઓ, ભૂત વળગેલા એક મુંગા માણસને તેની પાસે લાવ્યા.
\v 33 અને ભૂત કાઢવામાં આવ્યો ત્યારે તે મુંગો બોલ્યો, ને લોકોએ અચરત થઇને કહ્યું કે, ઇસ્રાએલમાં આવું કદી જોવામાં આવ્યું નથી.
\v 34 પણ ફરોશીઓએ કહ્યું કે, તે ભૂતોના સરદારથી ભૂતોને કાઢે છે.
\v 35 અને ઇસુ તેઓનાં સભાસ્થાનોમાં બોધ કરતો, ને રાજ્યની સુવાર્ત્તા પ્રગટ કરો, ને હરેક [પ્રકારનો] રોગ તથા હરેક [પ્રકારની] બીમારી ટાળતો, સઘળાં નગરોમાં તથા ગામોમાં ફરતો ગયો.
\v 36 અને લોકોને જોઇને તેઓ પર તેને દયા આવી, કેમકે તેઓ પાળક વગરનાં ઘેટાંના જેવા હેરાન તથા વેરાઈ ગએલા હતા.
\v 37 ત્યારે તે પોતાના શિષ્યોને કહે છે કે, ફસલ પુષ્કળ છે ખરી, પણ મજુરો થોડા છે.
\v 38 એ માટે તમે ફસલના ઘણીને પ્રાર્થના કરો કે, તે પોતાની ફસાલને સારૂ મજુરો મોકલે.
\c 10
\p
\v 1 પછી તેણે પોતાના બાર શિષ્યોને પાસે તેડીને અશુદ્ધ આત્માઓને કાઢવાનો, તથા હરેક તરેહનો મંદવાડ તથા હરેક જાતનો રોગ ટાળવાનો અધિકાર તેઓને આપ્યો.
\v 2 અને તે બાર પ્રેરિતનાં નામ આ છે; પહેલો સીમોન જે પીતર કહેવાય છે તે, ને તેનો ભાઇ આંદ્રિયા; ઝબદીનો દીકરો યાકુબ, તથા તેનો ભાઇ યોહાન;
\v 3 ફિલિપ તથા બારથલમુ; થોમા તથા માત્થી દાણી; આલફીનો દીકરો યાકુબ, તથા થાદી;
\v 4 સીમોન કનાની, તથા યહુદા ઇસકારીઓત, જે તેને પરસ્વાધીન કરનાર પણ હતો.
\v 5 ઇસુએ તે બારોને મોકલીને એવી આજ્ઞા અઆપી કે, તમે વિદેશીઓને માર્ગે ન જાઓ ને સમારીઓના કોઇ નગરમાં ન પેસો;
\v 6 પણ તે કરતાં ઇસ્રાએલના ઘરનાં ખોવાએલાં ઘેટાંની પાસે જાઓ.
\v 7 અને તમે જતાં જતાં એમ પ્રસિદ્ધ કરો કે, આકાશનું રાજ્ય પાસે આવ્યું છે.
\v 8 માંદાઓને સાજા કરો, રક્તપિત્તીઓને શુદ્ધ કરો, મુએલાંઓને ઉઠાડો, ભૂતોને કાઢો, તમે મફત પામ્યા, મફત આપો.
\v 9 સોનું કે રૂપું કે તાંબુ તમારા કમરબંધમાં ન રાખો.
\v 10 મુસાફરીને સારૂ જોણ્ણું અથવા બે અંગરખા, અથવા જોડા, અથવા લાકડી પણ ન લો; કેમકે મજુર પોતાના પોષણ યોગ્ય છે.
\v 11 અને જે જે નગરમાં કે ગામમાં તમે જાઓ, તેમાં યોગ્ય કોણ છે એની તપાસ કરો, ને ત્યાંથી નીકળતાં સુધી તેણે ત્યાંજ રહો.
\v 12 અને ઘરમાં જઈને તેનાંને સલામ કહો.
\v 13 અને જો તે ઘર યોગ્ય હોય તો તમારી કુશળતા તેના પર આવે, પણ જો તે યોગ્ય ન હોય તો તમારી કુશળતા તમારા પર પાછી આવે.
\v 14 અને જો કોઇ તમારો આવકાર નહિ કરે, ને તમારી વાતો નહિ સાંભળે તો તે ઘરમાંથી અથવા તે નગરમાંથી નીકળતાં તમે તમારા પગ પરથી ધૂળ ખંખેરો.
\v 15 હું તમને ખચિત કહું છું કે, ન્યાયકાળે સદોમ તથા ગમોરા દેશના હાલ તે નગરના કરતાં સહેલ થશે.
\v 16 જુઓ, વરૂઓમાં ઘેટાં સરખા હું તમને મોકલું છું; માટે તમે સાપના જેવા હોશિયાર, તથા કબૂતરના જેવા સાલસ થાઓ.
\v 17 અને તમે માણસોથી સાવધાન રહો; ક્કેમકે તેઓ તમને ન્યાયસભામાં સોંપશે, ને તેઓનાં સભાસ્થાનોમાં તમને કોરડા મારશે.
\v 18 અને મારે લીધે તમે હાકેમોની તથા રાજાઓની આગળ તેઓને તથા વિદેશીઓને સાક્ષીને અર્થે લઇ જવાશો.
\v 19 પણ જયારે તેઓ તમને પકડાવે ત્યારે તમે ચિંતા ન કરો કે શી તરેહ અથવા શું બોલીએ.કેમકે શું બોલવું તે તેજ ઘડી તમને અપાશે.
\v 20 કેમકે જે બોલે છે તે તો તમે નથી, પણ તમારા બાપનો જે આત્મા તે તમારામાં બોલે છે.
\v 21 અને ભાઇ ભાઇને તથા બાપ દીકરાને મરણને સારૂ સોંપશે, ને છોકરાં માબાપની સાથે ઉઠશે, ને તેઓને મારી નંખાવશે.
\v 22 અને મારા નામને સારૂ સહુ તમારો દ્વેષ કરશે, પણ જે કોઇ અંત સુધી ટકશે તે તારણ પામશે.
\v 23 અને જયારે તેઓ એક નગરમાં તમારી પુઠે લાગે ત્યારે તમે બીજામાં નાસી જાઓ, કેમકે હું તમને ખચિત કહું છું કે માણસનો દીકરો આવે ત્યાં સુધી ઇસ્રાએલનાં સઘળાં નગરોમાં તમે ફરી નહિ વળશો.
\v 24 ચેલો ગુરૂ કરતાં મોટો નથી, ને દાસ પોતાના શેઠ કરતાં મોટો નથી.
\v 25 ચેલો પોતાના ગુરૂ સરખો, ને દાસ પોતાના શેઠ સરખો હોય તો તેજ ઘણું છે. જો તેઓએ ઘરના ઘણીને બાલઝબુલ કહ્યા છે, તો તેના ઘરનાં લોકોને કેટલું વિશેષે કરીને એમજ કહેશે?
\v 26 તે માટે તેઓથી તમે બીહો મા, કેમકે ઉઘાડું નહિ કરાશે એવું કંઈ ઢાંકેલું નથી, ને પ્રગટ નહિ થશે એવું કંઈ ગુપ્ત નથી.
\v 27 હું તમને અંધારામાં જે કહું છું તે તમે અજવાળામાં કહો, ને તમે કને જે સાંભળો છો તે ધાબાઓ પરથી પ્રગટ કરો.
\v 28 અને શરીરને જે મારી નાખે છે, પણ આત્માને મારી શકતાં નથી, તેઓથી બીહો માં; પણ એ કરતાં આત્મા તથા શરીર એ બન્નેનો નાશ નરકમાં કરી શકે છે તેનાથી બીહો.
\v 29 પૈસાની બે ચલ્લી વેચાતી નથી શું? તોપણ તમારા બાપ [ની ઈચ્છા] વગર તેમાંથી એક ભોંય પર પડનાર નથી.
\v 30 અને તમારા માથાના નિમાળા પણ બધા ગણેલા છે.
\v 31 તે માટે બીહો માં; ઘણી ચલ્લીઓ કરતાં તમે મૂલ્યવાન છો.
\v 32 માટે માણસોની આગળ જે કોઇ મને કબુલ કરશે, તેને હું પણ મારા આકાશમાંના બાપની આગળ કબુલ કરીશ.
\v 33 પણ માણસોની આગળ જે કોઇ મારો નકાર કરશે, તેનો નકાર હું પણ મારા આકાશમાંના બાપની આગળ કરીશ.
\v 34 પૃથ્વી પર શાંતિ કરાવવાને હું આવ્યો છું એમ ન ધારો; શાંતિ નહિ, પણ તરવાર ચલાવવાને હું આવ્યો છું.
\v 35 કેમકે માણસને તેના બાપની સામો, તથા દીકરીને તેની માંની સામી, તથા વહુને તેની સાસુની સામી ફેરવવાને હું આવ્યો છું.
\v 36 અને માણસના વૈરી તેના ઘરમાંનાજ થશે.
\v 37 જે મારા કરતાં બાપ અથવા મા પર વત્તી પ્રીતિ કરે છે, તે મારે યોગ્ય નથી.
\v 38 અને જે પોતાનો વધસ્તંભ ઉંચકીને મારી પાછળ આવતો નથી તે મારે યોગ્ય નથી;
\v 39 જે પોતાનો જીવ બચાવે છે તે તેને ખોશે, ને મારે લીધે જે પોતાનો જીવ ખોય છે તે તેને બચાવશે.
\v 40 જે તમારો આવકાર કરે છે તે મારો આવકાર કરે છે, ને જે મારો આવકાર કરે છે તે મારા મોકલનારનો આવકાર કરે છે.
\v 41 ભવિષ્યવાદીને નામે ભવિષ્યવાદીનો આવકારે જે કરે છે, તે ભવિષ્યવાદીનું ફળ પામશે; ને ન્યાયીને નામે ન્યાયીનો આવકાર જે કરે છે તે ન્યાયીનું ફળ પામશે.
\v 42 અને હું તમને ખચિત કહું છું કે શિષ્યને નામે જે કોઇ આ નાનામાંના એકને માત્ર ટાઢા પાણીનું પ્યાલું પીવાને આપશે તેનું ફળ તે નહિજ ખોશે.
\c 11
\p
\v 1 અને ઇસુ પોતાના બાર શિષ્યોને આજ્ઞા આપી ચુક્યો ત્યારે એમ થયું કે બોધ કરવાને તથા વાત પ્રગટ કરવાને ત્યાંથી તેઓનાં નગરોમાં તે ગયો.
\v 2 હવે યોહાને કેદખાનામાં ખ્રીસ્તનાં કામ સંબંધી સાંભળીને પોતાના શિષ્યોને મોકલીને તેને પુછાવ્યું કે,
\v 3 આવનાર તે તુંજ છે, કે અમે બીજાની વાટ જોઈએ?
\v 4 ત્યારે ઇસુએ ઉત્તર આપતાં તેઓને કહ્યું કે, તમે જે જે સાંભળો છે ને જુઓ છો, તે જઇને યોહાનને કહી દેખાડો કે,
\v 5 આંધળા દેખતા થાય છે, ને પાંગળા ચાલતા થાય છે, રક્તપીત્તિઓ શુદ્ધ કરાય છે, ને બહેરા સાંભળતા થાય છે, મુએલા ઉઠાડાય છે, ને દરિદ્રીઓને સુવાર્ત્તા પ્રગટ કરાય છે.
\v 6 અને જે કોઇ મારા સંબંધી ઠોકર નહિ ખાશે તેણે ધન્ય છે.
\v 7 અને તેઓ જતા હતા ત્યારે ઇસુ યોહાન સંબંધી લોકોનને કહેવા લાગ્યો કે, તમે રાનમાં શું જોવા નિકળ્યા? શું પવનથી હાલતા બરૂને?
\v 8 પણ તમે શું જોવા નીકળ્યા? શું ઝીણાં લૂગડાં પહેરેલા માણસને? જુઓ, જે ઝીણાં લૂગડાં પહેરે છે તેઓ રાજાઓના મહેલોમાં છે.
\v 9 તો તમે શું જોવા નીકળ્યા? શું ભવિષ્યવાદીને? હું તમને કહું છું કે, હા, ભવિષ્યવાદી કરતાં જે ઘણો વિશેષ તેને.
\v 10 જે સંબંધી એ લખ્યું છે કે, જો, હું મારા દૂતને તારા મ્હો આગળ મોકલું છું, જે તારી આગળ તારો માર્ગ સિદ્ધ કરશે, તે એજ છે.
\v 11 હું તમને ખચિત કહું છું કે, બાયડીઓથી જે જન્મ્યા છે, તેઓમાં યોહાન બાપ્તિસ્મા કરનાર કરતાં કોઇ મોટો ઉત્પન્ન થયો નથી, તોપણ આકાશના રાજ્યમાં જે બહુ નાનો તે તેના કરતાં મોટો છે.
\v 12 અને યોહાન બાપ્તિસ્મા કરનારના વખતથી હજી સુધી આકાશના રાજ્ય પર બલાત્કાર થાય છે, ને બલાત્કાર કરનારાઓ બલાત્કારથી તે લઇ લે છે.
\v 13 કેમકે બધા ભવિષ્યવાદીઓએ તથા નિયમશાસ્ત્રે યોહાન લગી ભવિષ્ય કહ્યાં છે.
\v 14 અને જો તમે માનવા ચાહો તો એલીયાહ જે આવનાર છે તે એજ છે.
\v 15 જેણે સાંભળવાને કાન છે તે સાંભળે.
\v 16 પણ આ પેઢીને હું શાની ઉપમા આપું? તે છોકરાંના જેવી છે, કે જેઓ ચૌટાઓમાં બેસીને પોતાના સાથીઓને હાંક મારતા કહે છે કે,
\v 17 અમે તમારી આગળ વાંસળી વગાડી, પણ તમે નાચ્યા નહિ; અને શોક કીધો, પણ તમે રડ્યા નહિ.
\v 18 કેમકે યોહાન ખાતો પીતો નથી આવ્યો, ને તેઓ કહે છે કે, તેને ભૂત વળગ્યું છે.
\v 19 માણસનો દીકરો ખાતો પીતો આવ્યો, ને તેઓ કહે છે કે, જુઓ, ખાવરો ને દારૂબાજ માણસ, દાણીઓનો તથા પાપીઓનો મિત્ર, પણ જ્ઞાન પોતાનાં કૃત્યોથી યથાર્થ ઠરે છે.
\v 20 ત્યારે જે નગરોમાં તેનાં બહુ પરાક્રમી કામો થયાં હતાં, તેઓએ પસ્તાવો નહિ કીધો, માટે તે તેઓ ઉપર દોષ મૂકવા લાગ્યો કે,
\v 21 ઓ ખોરાજીન, તને હાય! હાય! ઓ બેથસાઇદા, તમે હાય! હાય! કેમકે જે પરાક્રમી કામ તમારામાં થયાં, તે જો સૂર તથા સીદોનમાં થયા હોત, તો તેઓએ તાટ તથા રાખમાં ક્યારનો પસ્તાવો કર્યો હોત.
\v 22 વળી હું તમને કહું છું કે, ન્યાયકાળે સૂર તથા સીદોનને તમારા કરતાં સહેલ પડશે.
\v 23 અને, ઓ કાપરનાહુમ, તું આકાશ સુધી ઉંચું કરાશે શું? તું પાતાળ સુધી નીચું ઉતરશે; કેમકે જે પરાક્રમી કામો તારામાં થયાં તે જો સદોમમાં થયા હોત, તો તે આજ લગી રહેત.
\v 24 વળી હું તમને કહું હું કે, ન્યાયકાળે સદોમ દેશને તારા કરતાં સહેલું પડશે.
\v 25 તે વળી ઇસુએ કહ્યું કે, ઓ બાપ, આકાશ તથા પૃથ્વીના પ્રભુ, હું તારી સ્તુતિ કરું છું, કેમકે જ્ઞાનીઓ તથા તર્કશાસ્ત્રીઓથી તેં એ વાતો ગુપ્ત રાખી છે, ને બાળકો આગળ પ્રગટ કીધી છે.
\v 26 હા, ઓ બાપ, કેમકે તને એવું સારૂ લાગ્યું.
\v 27 મારા બાપે મને સઘળું સોંપ્યું છે; ને બાપ વગર દીકરાને કોઇ જાણતો નથી, ને દીકરા વગર, તથા જેણે દીકરા પ્રગટ કરવા ચાહે તે વગર, બાપને કોઇ જાણતો નથી.
\v 28 ઓ વૈતરૂં કરનારાઓ તથા ભારથી લદાયલાઓ, તમે સઘળા મારી પાસે આવો, ને હું તમને વિસામો આપીશ.
\v 29 મારી ઝુસરી પોતા પર લો, ને મારી પાસે શિખો, કેમકે હું મનમાં નમ્ર તથા રાંકડો છું, ને તમે પોતાના જીવમાં વિસામો પામશો.
\v 30 કેમકે મારી ઝુંસરી સહેલ, ને મારો બોજો હલકો છે.
\c 12
\p
\v 1 તે વેળાએ ઇસુ વિશ્રામવારે દાણાનાં ખેતરમાં થઈને જતો હતો, ને તેના શિષ્યોને ભૂખ લાગી, ને તેઓ કણસલાં તોડવા તથા ખાવા લાગ્યા.
\v 2 ત્યારે ફરોશીઓએ જોઇને તેને કહ્યું કે, જો, વિશ્રામવારે જે કરવું ઉચિત નથી તે તારા શિષ્યો કરે છે..
\v 3 પણ તેણે તેઓને કહ્યું કે, જયારે દાઉદ તથા તેના સાથીઓ ભુખ્યા હતા, ત્યારે તેણે જે કર્યું તે શું તમે વાંચ્યું નથી?
\v 4 કે તેણે દેવના ઘરમાં પેસીને અર્પેલી રોટલી, જે તેને તથા તેના સાથીઓને ખાવા ઉચિત ન હતી, પણ એકલા યાજકોને હતી, તે તેણે ખાધી.
\v 5 અતવા શું નિયમશાસ્ત્રમાં તમે એ નથી વાંચ્યું કે, વિશ્રામવારે મંદિરમાં યાજકો વિશ્રામવારને અપવિત્ર કર્યા છતાં પણ નિર્દોષી છે?
\v 6 પણ હું તમને કહું છું કે મંદિર કરતાં અહીં એક મોટો છે.
\v 7 વળી યજ્ઞ કરતાં હું દયા ચાહું છું, એનો અર્થ જો તમે જાણત, તો નિર્દોષીઓને દોષિત ન ઠરાવત.
\v 8 કેમકે માણસનો દીકરો વિશ્રામવારનો પ્રભુ છે.
\v 9 અને તે ત્યાંથી નીકળીને તેઓના સભાસ્થાનમાં આવ્યો.
\v 10 અને જુઓ, ત્યાં એક માણસ હતો જેનો હાથ સુકાઇ ગએલા હતો; અને તેઓએ ઇસુ પર બટ્ટો મુકવા સારૂ તેને પુછતાં કહ્યું કે, શું વિશ્રામવારે સાજું કરવું ઉચિત છે?
\v 11 ત્યારે તેણે તેઓને કહ્યું કે, તમારામાં એવું કયું માણસ હશે કે, જેણે એક ઘેટું હોય, ને વિશ્રામવારે તે જો ખાડામાં પડે તો તેને પકડીને બહાર ન કાઢશે?
\v 12 તો માણસ ઘેટાં કરતાં કેટલું ઉત્તમ છે? એ માટે વિશ્રામવારે સારૂ કરવું ઉચિત છે.
\v 13 ત્યારે પેલા માણસને તે કહે છે કે, તારો હાથ લાંબો કર. અને તેણે લાંબો કીધો, અને તે હાથ બીજાના જેવો સાજો થયો.
\v 14 ત્યારે ફરોશીઓએ નીકળીને તેને મારી નાખવાને માટે તેની વિરુદ્ધ મસલત કીધી.
\v 15 પણ ઇસુ એ જાણીને ત્યાંથી નીકળ્યો; ને ઘણા લોક તેની પાછળ ગયા; ને તેણે બધાને સાજા કીધા
\v 16 પણ તેઓ તેને પ્રગટ ન કરે માટે તેણે તેઓને સખત આજ્ઞા આપી.
\v 17 એ માટે કે યશાયાહ ભવિષ્યવાદીએ જે કહ્યું હતું તે પુરૂં થાય કે,
\v 18 જુઓ, મારો સેવક, જેને મેં પસંદ કીધો; મારો પ્રિય, જેનાં પર મારો જીવ પ્રસન્ન છે; તે પર હું મારો આત્મા મુકીશ; ને તે વિદેશીઓને ન્યાયકરણ પ્રગટ કરશે.
\v 19 તે ઝઘડો નહિ કરશે, ને બૂમ નહિ પાડશે; ને તેની વાણી રસ્તાઓમાં કોઇ નહિ સાંભળશે.
\v 20 જ્યાં લગી ન્યાયકરણને જયમાં પહોંચાડે ત્યાં લગી છૂંદેલું બરૂ તે ભાંગી નહિ નાખશે, ને ધુંઆતુ સણ પણ તે નહિ હોલવશે.
\v 21 અને વિદેશીઓ તેના નામ પર આશા રાખશે.
\v 22 ત્યારે ભૂત વળગેલા કોઇ આંધળા મુંગા માણસને તેની પાસે લાવ્યા; ને તેણે તેને સાજો કીધો, એટલે જે આંધળો તથા મુંગો હતો તે બોલવા ને જોવા લાગ્યો.
\v 23 અને સઘળાં લોકોએ અચરત થઈનને કહ્યું કે, શું એ દાઉદનો દીકરો નથી?
\v 24 પણ ફરોશીઓએ ત સાંભળીને કહ્યું કે, ભૂતોના સરદાર બાલઝબુલ [ની મદદ] વગર તે ભૂતોને કાઢતો નથી.
\v 25 ત્યારે ઇસુએ તેઓનો વિચાર જાણીને તેઓને કહ્યું કે, પ્રત્યેક રાજ્ય જેમાં ફૂટ પડે, તે તુટી પડે છે; ને પ્રત્યેક નગર અથવા ઘર જેમાં ફૂટ પડે તે સ્થિર નહિ રહેશે.
\v 26 અને જો શેતાન શેતાનને કાઢે તો તે પોતે પોતાની સામે થયો, ત્યારે તેનું રાજ્ય શી રીતે સ્થિર રહેશે?
\v 27 અને જો હું બાલઝબુલથી ભૂતોને કાઢું છું, તો તમારા દીકરા કોનાથી કાઢે છે? માટે તેઓ તમારા ન્યાયાધીશ થશે.
\v 28 પણ જો હું દેવના આત્માથી ભૂતોને કાઢું છું, તો દેવનું રાજ્ય તમારી પાસે આવ્યું છે.
\v 29 વળી બળવાનના ઘરમાં જઈને પહેલાં બળવાનને બાંધ્યા વિના તેનો સામનો કોઇથી કેમ લૂટાય? પણ તેને બાંધ્યા પછી તે તેનું ઘર લૂટી લેશે.
\v 30 જે મારા પક્ષનો નથી તે મારી વિરુદ્ધ છે, ને જે મારી સાથે સંગ્રહ નથી કરતો, તે વેરી નાખે છે.
\v 31 એ માટે હું તમને કહું છું કે, હરેક પાપ તથા દુર્ભાષણ માણસોને માફ કરશે; પણ પવિત્ર આત્મા વિરુદ્ધ જે દુર્ભાષણ તે માણસને માફ નહિ કરાશે.
\v 32 અને માણસના દીકરા વિરુદ્ધ જે કોઇ કંઇ કહેશે, તે તેને માફ કરાશે; પણ પવિત્ર આત્મા વિરુદ્ધ જે કોઇ કંઈ કહેશે, તે તેણે માફ નહિ કરાશે; આ યુગમાં પણ નહિ, ને આવનાર યુગમાં પણ નહિ.
\v 33 ઝાડ સારૂં અને તેનું ફળ સારૂં કરો, અથવા ઝાડ નઠારૂં ને તેનું ફળ પણ નઠારૂં કરૂ; કેમકે ઝાડ ફળથી ઓળખાય છે.
\v 34 ઓ સર્પોના વંશ, તમે ભુંડા છતાં સારી વાતો શી રીતે કહી શકો? કેમકે મનના ભરપુરપણામાંથી મ્હો બોલે છે.
\v 35 સાર માણસ મનના સારા ભંડારમાંથી સારૂં કાઢે છે, ને નઠારૂં માણસ નઠારા ભંડારમાંથી નઠારૂં કાઢે છે.
\v 36 વળી હું તમને કહું છું કે, જે હરેક નકામી વાત માણસો બોલશે, તે સંબંધી ન્યાયકાળે તેઓને જવાબ આપવો પડશે.
\v 37 કેમકે તારી વાતોથી તું ન્યાયી ઠરાવાશે; અને તારી વાતોથી અન્યાયી ઠરાવાશે.
\v 38 ત્યારે કેટલાએક શાસ્ત્રીઓએ તથા ફરોશીઓએ ઉત્તર આપતાં કહ્યું કે, ઓ ઉપદેશક, અમે તારી પાસેથી કંઈ નિશાણી જોવા ચાહીએ છીએ.
\v 39 પણ તેણે ઉત્તર દેતા તેઓને કહ્યું કે, દુષ્ટ તથા વ્યભિચારી પેઢી નિશાણી માગે છે, પણ યુના ભવિષ્યવાદીની નિશાણી શિવાય કોઇ નિશાણી તેને નહિ અપાશે.
\v 40 કેમકે જેમ યુના ત્રણ રાત દહાડા મોટા માછલાના પેટમાં હતો, તેમ માણસનો દીકરો પણ ત્રણ રાત દહાડા પૃથ્વીના પેટમાં રહેશે.
\v 41 નીનવેહનાં માણસ ન્યાયકાળે આ પેઢી સાથે ઉઠી ઉભાં રહેશે, ને તેને અપરાધી ઠરાવશે; કેમકે યૂનાનો ઉપદેશ સાંભળીને તેઓએ પસ્તાવો કર્યો, પણ જુઓ, યૂના કરતાં અહીં એક મોટો છે.
\v 42 દક્ષિણની રાણી આ પેઢીના સાથે ન્યાયકાળે ઉઠશે, ને એને અપરાધી ઠરાવશે; કેમકે પૃથ્વીને છેડેથી સુલેમાનનું જ્ઞાન સાંભળવાને તે આવી; પણ જુઓ, સુલેમાન કરતાં અહીં એક મોટો છે.
\v 43 જયારે અશુદ્ધ આત્મા માણસમાંથી નીકળે છે ત્યારે તે ઉજડ જગ્યામાં વિસામો શોધતો ફરે છે, પણ નથી પામતો.
\v 44 ત્યારે તે કહે છે કે, મારા જે ઘરમાંથી હું નીકળ્યો તેમાંજ હું પાછો જઈશ; ને જયારે તે આવે છે ત્યારે તે તેને ખાલી તથા વાળેલું તથા શોભાયમાન જુએ છે.
\v 45 પછી તે જઈને પોતા કરતાં ભુંડા બીજા સાત આત્માઓને પોતાની સાથે લાવે છે, ને તેઓ તેમાં પેસીને ત્યાં રહે છે, ત્યારે તે માણસની છેલ્લી અવસ્થા પહેલાના કરતાં ભુંડી થાય છે. તેમ આ દુષ્ટ પેઢીને પણ થશે.
\v 46 તે લોકોને હજુ વાત સંભળાવતો હતો એટલામાં જુઓ, તેની માં તથા તેના ભાઇ બહાર ઉભાં હતાં, ને તેની સાથે વાત કરવા ચહાતા હતાં.
\v 47 ત્યારે કોઇએ તેને કહ્યું કે, જો, તારી મા ને તારા ભાઇ બહાર ઉભાં છે ને તેઓ તારી સાથે વાત કરવા ચાહે છે.
\v 48 પણ પેલા કહેનારને તેણે ઉત્તર દેતા કહ્યું કે, મારી મા કોણ છે? ને મારા ભાઈઓ કોણ છે?
\v 49 અને તેણે પોતાના શિષ્યોની તરફ પોતાનો હાથ લાંબો કરીને કહ્યું કે, જુઓ મારી મા, ને મારા ભાઈઓ.
\v 50 કેમકે મારા આકાશમાંના બાપની ઈચ્છા પ્રમાણે જ કોઇ કરે છે, તેજ મારો ભાઇ તથા બહેન તથા માં છે.
\c 13
\p
\v 1 તેજ દહાડે ઇસુ ઘરમાંથી નીકળીને સમુદ્રને કિનારે બેઠો.
\v 2 અને અતિ ઘણા લોક તેની પાસે એકઠા થયા, માટે હોડી પર તે ચઢી બેઠો; ને સઘળાં લોક કિનારે ઉભા રહ્યા.
\v 3 અને દૃષ્ટાંતોમાં તેણે તેઓને ઘણી વાતો કહી કે, જુઓ, વાવનાર વાવવાને બહાર ગયો.
\v 4 અને તે વાવતો હતો ત્યારે કેટલાએક [બી] રસ્તાની કોરે પડ્યાં; ને પક્ષીઓ આવીને તે ખાઇ ગયાં.
\v 5 અને કેટલાંએક પત્થરવાળી ભોંય પર પડ્યાં, જ્યાં ઘણી માટી ન હતી, ને તેને માટીનું ઉંડાણ ન હતું માટે વહેલાં ઉગી નીકળ્યાં.
\v 6 પણ જયારે સુરજ ઉગ્યો ત્યારે તે ચીમળાઈ ગયાં, ને તેણે જડ ન હતી માટે સુકાઈ ગયાં.
\v 7 અને કેટલાંએક કાંટાના જાળામાં પડ્યા; ને કાંટાના જાળાંએ વાળીને તેને દાબી નાખ્યાં.
\v 8 અને બીજા સારી ભોંય પર પડ્યાં ને તેઓએ ફળ આપ્યાં, કેટલાંકે સોગણાં, ને કેટલાંકે સાઠગણાં, ને કેટલાંએક ત્રીસગણાં
\v 9 જેણે સાંભળવાને કાન છે તે સાંભળે.
\v 10 પછી શિષ્યોએ પાસે આવીને તેને કહ્યું કે, તું તેઓને દૃષ્ટાંતોમાં શા માટે બોલે છે?
\v 11 ત્યારે તેણે ઉત્તર દેતાં તેઓને કહ્યું કે, આકાશના રાજ્યના મર્મો જાણવાનું તમને આપેલું છે, પણ તેઓને નથી આપેલું.
\v 12 કેમકે જેની પાસે છે તેને અપાશે, ને તેની પાસે પુષ્કળ થશે; પણ જેની પાસે નથી તેની પાસે જે છે, તે પણ તેની પાસેથી લઇ લેવાશે.
\v 13 એ માટે હું તેઓને દૃષ્ટાંતોમાં બોલું છું; કેમકે જોતાં તેઓ જોતાં નથી, નને સાંભળતા તેઓ સાંભળતા નથી, ને સમજતા પણ નથી;
\v 14 ને યશાયાહની ભવિષ્યવાત તેઓ સંબંધી પુરી થઇ, જે કહે છે કે, તમે સાંભળતાં સાંભળશો, પણ સમજશો નહિ; ને જોતાં જોશો, પણ તમને સુઝશે નહિ.
\v 15 કેમકે એ લોકોનાં મન જડ થઇ ગયાં છે, ને તેઓના કાન બહેર મારી ગયા છે, ને તેઓએ પોતાની આંખો મીચેલી છે, રખે કદાપિ તેઓને આંખે સુઝે, ને તેઓ કાને સાંભળે, ને મનથી સમજે, ને ફરે, ને હું તેઓને સાજા કરું.
\v 16 પણ તમારી આંખોને ધન્ય છે, કેમકે તેઓ જુએ છે; અને તમારા કાનોને [ધન્ય છે], કેમકે તેઓ સાંભળે છે.
\v 17 કારણ કે હું તમને ખચિત કહું છું કે, જે જે તમે જુઓ છો તે તે ઘણા ભવિષ્યવાદીઓએ તથા ન્યાયીઓએ જોવા ચાહ્યાં, પણ જોયાં નહિ; ને જે જે તમે સાંભળો છો તે સાંભળવા ચાહ્યાં પણ સાંભળ્યા નહિ.
\v 18 હવે વાવનારનું દૃષ્ટાંત સાંભળો.
\v 19 જયારે રાજ્યનું વચન કોઇ સાંભળે છે, ને નથી સમજતો, ત્યારે શેતાન આવે છે, ને તેના મનમાં જે વાવેલું તે છીનવી લઇ જાય છે; રસ્તાની કોરે જે બી વાવેલું તે એજ છે.
\v 20 અને પત્થરવાળી ભોંય પર જે બી વાવેલું તે એ છે કે, વચન સાંભળીને તરત હર્ષથી તેને માંની લે છે.
\v 21 તોપણ તેના પોતામાં જડ નથી; માટે થોડીજ વાર તકે છે, અને જયારે વચનને લીધે વિપત્તિ અથવા સતાવણી આવે છે, ત્યારે તરત તે ઠોકર ખાય છે.
\v 22 અને કાંટાનાં જાળામાં જે બી વાવેલું તે એ છે કે, વચન સાંભળે છે, પણ આ જગતની ચિંતા તથા દ્રવ્યની માયા વચનને દાબી નાખે છે, ને તે નિષ્ફળ થઇ જાય છે.
\v 23 અને સારી ભોંય પર જે બી વાવેલું તે એ છે કે, વચન સાંભળે છે, ને સમજે છે, ને તેને નિશ્ચે ફળ લાગે છે, એટલે કોઈને સોગણાં, કોઈને સાઠગણાં, ને કોઈને ત્રીસગણાં લાગે છે.
\v 24 તેણે તેઓની આગળ બીજું દૃષ્ટાંત પ્રગટ કરતાં કહ્યું કે, આકાશનું રાજ્ય એક માણસના જેવું છે કે જેણે પોતાના ખેતરમાં સારૂ બી વાવ્યું.
\v 25 પણ માણસો ઊંઘતા હતા ત્યારે તેના વૈરીઓ આવીને ઘઉંમાં કડવા દાણા વાવ્યા, ને ચાલ્યો ગયો.
\v 26 પણ જયારે છોડવા ઉગ્યા, ને ઉંબીઓ આવી ત્યારે કડવા દાણા પણ દેખાયા.
\v 27 ત્યારે તે ઘરઘણીના ચાકરોએ પાસે આવીને તેને કહ્યું કે, સાહેબ, તે શું તારા ખેતરમાં સારું બી વાવ્યું નહોતું, તો તેમાં કડવા દાણા ક્યાંથી આવ્યા?
\v 28 અને તેણે તેઓને કહ્યું કે, કોઇ વૈરીએ એ કર્યું છે; ત્યારે ચાકરોએ તેને કહ્યું કે, તારી મરજી હોય તો અમે જઈને તેને એકઠા કરીએ.
\v 29 પણ તેણે કહ્યું, ના, રખેને તમે કડવા દાણા એકઠાં કરતાં ઘઉંને પણ તેની સાથે ઉખેડો.
\v 30 કાપણી સુધી બેહુને સાથે વધવા ડો. અને કાપણીની મોસમમાં હું કાપનારાઓને કહીશ કે, તમે પહેલાં કડવા દાણાને એકઠા કરો, ને બાળવા સારૂ તેના ભારા બાંધો, પણ ઘઉં મારી વખારમાં ભરો.
\v 31 તેણે તેઓની આગળ બીજું દૃષ્ટાંત પ્રગટ કરતાં કહ્યું કે, આકાશનું રાજ્ય રાઈના બી જેવું છે, જેને એક જણે લઈને પોતાના ખેતરમાં વાવ્યું.
\v 32 તે સઘળાં બી કરતાં નાનું છે, પણ વધ્યા પછી છોડવા કરતાં તે મોટું થાય છે, ને એવું ઝાડ પણ થાય છે કે આકાશનાં પક્ષીઓ આવીને તેની ડાળીઓ પર વાસો કરે છે.
\v 33 તેણે તેઓને બીજું દૃષ્ટાંત કહ્યું કે, આકાશનું રાજ્ય ખમીર જેવું છે, જેને એક બાયડીએ લઈને લોટના ત્રણ માપમાં મેળવી દીધું, જ્યાં સુધી તે બધું ખમીરવાળું થઇ ગયું.
\v 34 એ બધી વાતો ઇસુએ લોકોને દૃષ્ટાંતોમાં કહી; ને દૃષ્ટાંત વગર તેણે તેઓને કંઈ કહ્યું નહિ;
\v 35 એ માટે કે ભવિષ્યવાદીએ જે કહ્યું હતું તે પુરું થાય કે, હું મારું મ્હો દૃષ્ટાંતોથી ઉઘાડીશ, ને જગતનો પાયો નાખ્યાના વખતથી જે છાનાં રખાયાં છે તે હું પ્રગટ કરીશ.
\v 36 ત્યારે લોકોને મુકીને તે ઘરમાં ગયો; પછી તેના શિષ્યોએ તેની પાસે આવીને કહ્યું કે, ખેતરનાં કડવા દાણાના દૃષ્ટાંતનો અર્થ અમને કહે.
\v 37 ત્યારે તેણે ઉત્તર આપતાં તેઓને કહ્યું કે, સારૂ બી જે વાવે છે તે માણસનો દીકરો છે;
\v 38 ને ખેતર જગત છે; ને સારાં બી રાજ્યના છૈઆં છે; પણ કડવા દાણા શેતાનનાં છૈઆં છે;
\v 39 એ જે વૈરીએ તેને વાવ્યાં તે શેતાન છે; ને કાપણી જગતનો અંત છે; એ કાપનારા દૂતો છે.
\v 40 એ માટે જેમ કડવા દાણા એકઠા કરાય છે, અને અગ્નિમાં બાળી નંખાય છે, તેમ આ જગતને અંતે થશે..
\v 41 માણસનો દીકરો પોતાના દૂતોને મોકલશે, ને ઠોકર ખવડાવનારી બધી વસ્તુઓને તથા ભુંડું કરનારાંઓને તેના રાજ્યમાંથી તેઓ એકઠાં કરશે.
\v 42 અને તેઓને બળતી ભઠ્ઠીમાં નાખી દેશે, ત્યાં રડવું તે દાંત પીશ્વું થશે.
\v 43 ત્યારે ન્યાયીઓ પોતાના બાપના રાજ્યમાં સુરજની પેઠે પ્રકાશશે. જેને સાંભળવાને કાન છે તે સાંભળે.
\v 44 વળી આકાશનું રાજ્ય ખેતરમાં સંતાડેલા દરવ જેવું છે, જે એક માણસને જડ્યું, પછી તેણે તે છાનું રાખ્યું, ને તેના હર્ષને લીધે જઈને પોતાનું સર્વ વેચી નાખીને તે ખેતર વેચાતું લીધું.
\v 45 વળી આકાશનું રાજ્ય સારા મોટી શોધનાર કોઇએક વેપારીના જેવું છે;
\v 46 જેને ઘણા મૂલ્યવાન મોતીથી શોધ લાગવાથી તેણે જઈને પોતાનું સર્વ વેચી નાખીને તે વેચાતું લીધું.
\v 47 વળી આકાશનું રાજ્ય જાળના જેવું છે, જેને લોકે સમુદ્રમાં નાખી, ને હરેક જાતનું તેના સમેટાયું.
\v 48 અને જયારે તે ભરાઇ ગઇ ત્યારે તેઓ તેને કિનારે ખેંચી લાવ્યા, ને બેસીને જે સારૂ હતું તે વાસણોમાં એકઠું કીધું, પણ નઠારું ફેંકી દીધું.
\v 49 એમજ જગતને અંતે થશે. દૂતો આવીને ન્યાયીઓમાંથી ભુંડાઓને જુદા પાડશે;
\v 50 અને તેઓને બળતી ભઠ્ઠીમાં ફેંકી દેશે; ત્યાં રડવું ને દાંત પીસવું થશે.
\v 51 શું તમે એ બધી વાતો સમજ્યા? તેઓ તેને કહે છે કે, હા.
\v 52 ત્યારે તેણે તેઓને કહ્યું કે, જે હરેક શાસ્ત્રી આકાશના રાજ્યનો શિષ્ય થયો છે તે એક ઘરઘણી જે પોતાના ભંડારમાંથી નવી તથા જુની વસ્તુઓ કાઢે છે તેના જેવો છે.
\v 53 અને એમ થયું કે ઇસુ એ દૃષ્ટાંતો કહી રહ્યો, ત્યારે તે ત્યાંથી ચાલ્યો ગયો.
\v 54 અને પોતાના દેશમાં આવીને તેણે તેઓના સભાસ્થાનમાં તેઓને એવો બોધ કીધો કે, તેઓ અચરત થઈને બોલ્યા કે, અ માણસની પાસે આ જ્ઞાન તથા આ પરાક્રમી કામો ક્યાંથી?
\v 55 શું એ સુતારનો દીકરો નથી? એની માનું નામ મરિયમ નથી શું? અને શું યાકુબ તથા યોસી તથા સીમોન તથા યહુદા તેના ભાઇ નથી?
\v 56 ને એની બહેનો શું તેઓ સઘળી આપણી પાસે નથી? તો આ માણસની પાસે આ બધું ક્યાંથી?
\v 57 અને તેઓએ તેના સંબંધી ઠોકર ખાધી. પણ ઇસુએ તેઓને કહ્યું કે, ભવિષ્યવાદી પોતાના દેશ તથા પોતાના ઘર શિવાય [બીજે ઠેકાણે] માન વગરનો નથી.
\v 58 અને તેઓના અવિશ્વાસને લીધે તેણે ત્યાં ઘણાં પરાક્રમી કામ ન કીધાં.
\c 14
\p
\v 1 તે વેળા હેરોદ રાજાએ ઈસુની કીર્તિ સાંભળી.
\v 2 અને તેણે પોતાના ચાકરોને કહ્યું કે, આ તો યોહાન બાપ્તિસ્મા કરનાર છે, તે મુએલાંમાંથી ઉઠ્યો છે, એ માટે એવાં પરાક્રમી કામો તેનાથી બને છે.
\v 3 કેમકે હેરોદ પોતાના ભાઇ ફિલિપની વહુ હેરોદિયાસને લીધે યોહાનને પકડ્યો હતો, ને તેને બાંધીને કેદખાનામાં નાખ્યો હતો.
\v 4 કેમકે યોહાને તેને કહ્યું હતું કે, તેને તારે રાખવી ઉચિત નથી.
\v 5 અને તે તેને મારી નાખવા ચહાતો હતો, પણ લોકોથી તે બીધો, કેમકે તેઓ તેને ભવિષ્યવાદી ગણતા હતા.
\v 6 પણ હેરોદની વરસગાંઠ આવી, ત્યારે હેરોદિયાસની દીકરીએ તેઓની આગળ નાચીને હેરોદને ખુશ કીધો.
\v 7 ત્યારે તેણે સમ ખાઈને વચન આપ્યું કે, જે કંઈ તું માગે તે હું તને આપીશ.
\v 8 ત્યારે તેની માના શિખવ્યા પ્રમાણે તે બોલી કે, યોહાન બાપ્તિસ્મા કરનારનું માથું મને કથરોટમાં આપ.
\v 9 અને રાજા દલગીર થયો, તોપણ પોતે સમ ખાધા હતા તેને લીધે તથા તેની સાથે ખાવા બેઠેલાઓને લીધે, તેણે તે આપવાનો હુકમ કીધો.
\v 10 અને તેણે [માણસોને] મોકલીને યોહાનનું માથું કેદખાનામાં કપાવ્યું.
\v 11 પછી તેનું માથું કથરોટમાં આણીને છોકરીને આપ્યું, ને તે પોતાની માની પાસે લઇ ગઇ.
\v 12 ત્યારે તેના શિષ્યોએ પાસે આવીને તેનું મુડદું ઉઠાવી લઈને દાટ્યું, ને જઈને ઇસુને ખબર આપી.
\v 13 ત્યારે ઇસુ એ સાંભળીને ત્યાંથી હોડીએ ઉજડ ઠેકાણે એકાંત ગયો, ને લોકો તે સાંભળીને નગરોમાંથી પગરસ્તે તેની પાછળ ગયા.
\v 14 અને તેણે નીકળીને ઘણા લોકોને દીઠા, ત્યારે તેઓ પર તેને દયા આવી; અને તેણે તેઓમાંનાં માંદાઓને સાજાં કીધાં.
\v 15 અને સાંજ પડી ત્યારે તેના શિષ્યો તેની પાસે આવીને કહે છે કે, આ ઠેકાણું ઉજડ છે, ને હવે વખત થઇ ગયો છે, માટે લોકોને વિદાય કર કે તેઓ ગામોમાં જઈને પોતાને સારૂ ખાવાનું વેચાતું લે.
\v 16 પણ ઇસુએ તેઓને કહ્યું કે, તેઓને જવાની જરૂર નથી, તમે તેઓને ખાવાનું આપો.
\v 17 અને એઓએ તેને કહ્યું કે, અહીં અમારી પાસે માત્ર પાંચ રોટલી ને બે માછલી છે.
\v 18 ત્યારે તેણે કહ્યું કે, તે અહીં મારી પાસે લાવો.
\v 19 પછી તેણે લોકોને ઘાસ પર બેસવાની આજ્ઞા આપી, ને તે પાંચ રોટલી તથા બે માછલી લઇ આકાશ તરફ જોઇને આશીર્વાદ માગ્યો, ને રોટલી ભાંગીને શિષ્યોને આપી, ને શિષ્યોએ લોકોને [આપી].
\v 20 અને તેઓ સઘળાં ખાઈને ધરાયાં; પછી છાંડેલા કકડાઓની બાર ટોપલી ભરેલી તેઓએ ઉઠાવી.
\v 21 અને જેઓએ ખાધું તેઓ બાયડી છોકરાં ઉપરાંત આસરે પાંચ હજાર પુરુષ હતા.
\v 22 અને તરત તેણે શિષ્યોને હઠેઠ કરીને હોડીમાં બેસાડ્યા, ને પોતે લોકોને વિદાય કરે એટલામાં પોતાની આગળ તેઓને પેલે પાર મોકલ્યા.
\v 23 અને લોકોને વિદાય કર્યા પછી, તે પ્રાર્થના કરવાને પહાડ પર એકાંતે ગયો, ને સાંજ પડી ત્યારે તે ત્યાં એકલો હતો.
\v 24 પણ તે વેળા હોડી સમુદ્ર મધ્યે મોજાંઓથી ડામાડોળ થતી હતી, કેમકે વા સામો હતો.
\v 25 અને રાતના ચોથે પોહોરે તે સમુદ્ર પપર ચાલતો તેઓની પાસે આવ્યો.
\v 26 અને શિષ્યોએ તેને સમુદ્ર પર ચાલતો દીઠો, ત્યારે તેઓએ ગાભરા થઈને કહ્યું, એ તો કોઇ ભૂત છે, ને બીકથી બૂમ પાડી.
\v 27 પણ તરત ઇસુએ તેઓને કહ્યું કે, હિમ્મત રાખો, એ તો હું છું, બીહો મા.
\v 28 ત્યારે પીતરે તેને ઉત્તર દેતાં કહ્યું કે, પ્રભુ, એ જો તું હોય, તો મને આજ્ઞા આપ કે હું પાણી પર ચાલીને તારી પાસે આવું.
\v 29 અને તેણે કહ્યું કે આવ. ત્યારે પીતર હોડી પરથી ઉતરીને ઇસુ પાસે જવાને પાણી પર ચાલ્યો.
\v 30 પણ વા દેખીને તે બીધો ને ડુબવા લાગ્યો, તેથી તેણે બૂમ પાડતાં કહ્યું કે, ઓ પ્રભુ, મને બચાવ.
\v 31 અને ઇસુએ લાગલો હાથ લાંબો કરીને તેને પકડી લીધો, ને તેને કહે છે કી, અરે અલ્પવિશ્વાસી, તેં સંદેશ કેમ આણ્યો?
\v 32 અને તેઓ હોડીમાં ચઢ્યા એટલે વા બંધ પડ્યો.
\v 33 અને હોડીમાં જેઓ હતા તેઓએ તેને પગે લાગીને કહ્યું કે, ખરેખર તું દેવનો દીકરો છે.
\v 34 અને તેઓ પાર ઉતરીને ગેન્નેસારેત દેશમાં આવ્યા.
\v 35 અને જયારે તે જગ્યાના લોકોને તેણે ઓળખ્યો, ત્યારે તેઓએ તે આખા દેશમાં ચોતરફ [માણસોને] મોકલીને બધા માંદાઓને તેની પાસે આણ્યા.
\v 36 અને કેવળ તેનાં લૂગડાંની કોરને અડકવા સારૂ તેઓએ તેને વિનંતી કીધી; ને જેટલા અડક્યા તેત્લાસાજા થયા.
\c 15
\p
\v 1 ત્યારે યરૂશાલેમથી ફરોશીઓ તથા શાસ્ત્રીઓ ઈસુની પાસે આવીને કહે છે કે,
\v 2 તારા શિષ્યો વડીલોના સંપ્રદાયનું ઉલ્લંઘન કેમ કરે છે? કેમકે તેઓ હાથ ધોયા વગર રોટલી ખાય છે.
\v 3 પણ તેણે ઉત્તર દેતાં તેઓને કહ્યું કે, તમે તમારા સંપ્રદાયથી દેવની આજ્ઞાનું ઉલ્લંઘન કેમ કરો છો?
\v 4 કેમકે દેવે કહ્યું કે, તું તારા બાપનું તથા તારી માનું સન્માન કર, ને જે કોઇ બાપની અથવા માંની નિંદા કરે તે જીવથી માર્યો જાય.
\v 5 પણ તમે હકો છો કે, જે કોઇ પોતાના બાપને કે માને કહેશે કે, જે વડે મારાથી તને લાભ થયો હોત તે દેવને અર્પિત છે;
\v 6 તો તે ભલે પોતાના બાપનું કે પોતાની માનું સન્માન ન કરે; એમ તમે તમારા સંપ્રદાયથી દેવની આજ્ઞા રદ કીધી છે.
\v 7 ઓ ઢોંગીઓ, યશાયાહે તમારા સંબંધી ઠીક ભવિષ્ય કહ્યું છે કે,
\v 8 આ લોક પોતાના હોઠોથી મને આપે છે, પણ તેઓનાં મન મારાથી વેગળાજ રહે છે.
\v 9 અને તેઓ મારી ભક્તિ ફોગટ કરે છે, કેમકે પોતાના મત તરીકે તેઓ માણસોની આજ્ઞાઓ શિખવે છે.
\v 10 પછી તેણે લોકોને પાસે બોલાવીને તેઓને કહ્યું કે, સાંભળો તથા સમજો.
\v 11 મ્હોમાં જે જાય છે તે માણસને વટાળતું નથી, પણ મ્હોમાંથી જે નીકળે છે તેજ માણસને વટાળે છે.
\v 12 ત્યારે તેના શિષ્યોએ પાસે આવીને તેને કહ્યું કે, આ વાત સાંભળીને ફરોશીઓએ ઠોકર ખાધી, એ શું તું જાણે છે?
\v 13 પણ તેણે ઉત્તર આપતાં કહ્યું કે, જે રોપા મારા આકાશમાંના બાપે રોપ્યો નથી, તે દરેક ઉખેડી નંખાશે.
\v 14 તેઓને રહેવા ડો, તેઓ આંધળા દોરનારા છે; ને જો આંધળો આંધળાને દોરે તો બન્ને ખાડામાં પડશે.
\v 15 ત્યારે પીતરે ઉત્તર દેતાં તેને કહ્યું કે, આ દૃષ્ટાંતનો અર્થ અમને કહે.
\v 16 અને તેણે કહ્યું કે, શું હજી સુધી તમે પણ અણસમજુ છો?
\v 17 શું તમે હજી નથી સમજતા કે જે કંઈ મ્હોમાં પેસે છે, તે પેટમાં જાય છે, ને સંડાસમાં નીકળી જાય છે.
\v 18 પણ જે મ્હોમાંથી નીકળે છે, તે હૃદયમાંથી આવે છે, ને તેજ માણસને વટાળે છે.
\v 19 કેમકે ભુંડી કલ્પનાઓ, હત્યાઓ, વ્યભિચારો, જારકર્મો, ચોરીઓ, જુઠી સાક્ષીઓ, તથા નિંદાઓ હૃદયમાંથી નીકળે છે.
\v 20 માણસને જે વટાળે છે તે એજ છે; પણ અણધોએલે હાથે ખાવું એ માણસને વટાળતું નથી.
\v 21 અને ઇસુ ત્યાંથી નીકળીને સૂર તથા સીદોનની સીમમાં ગયો.
\v 22 અને જુઓ, એક કનાની બાયડીએ તે સીમમાં આવીને બૂમ પાડતાં તેને કહ્યું કે, ઓ પ્રભુ, દાઉદના દીકરા, મારા પર દયા કર; મારી દીકરી ભૂતથી બહુ પીડા પામે છે.
\v 23 પણ તેણે તેને કશો જવાબ આપ્યો નહિ; ને તેના શિષ્યોએ આવીને વિનંતી કરતાં તેને કહ્યું કે, તેને વિદાય કર, કેમકે તે આપણી પાછળ બૂમ પડે છે.
\v 24 પણ તેણે ઉત્તર દેતા કહ્યું કે, ઇસ્રાએલના ઘરનાં ખોવાએલાં ઘેટાં શિવાય બીજા કોઈની પાસે હું મોક્લાયો નથી.
\v 25 પછી તેણીએ આવીને તેને પગે લાગીને કહ્યું કે, ઓ પ્રભુ, મને મદદ કર.
\v 26 પણ તેણે ઉત્તર દેતાં કહ્યું કે, છોકરાંની રોટલી લઈને કુતરાને નાખવી વાજબી નથી.
\v 27 પણ તેણીએ કહ્યું કે, ખરું, પ્રભુ, કેમકે કુતરાં તો પોતાના ઘણીઓની મેજ પરથી જે કકડા પડે છે તે ખાય છે.
\v 28 ત્યારે ઇસુએ ઉત્તર આપતાં તેને કહ્યું કે, ઓ બાઇ, તારો વિશ્વાસ મોટો છે, જેવું તું ચાહે છે તેવું તને થાય. અને તેજ ઘડીથી તેની દીકરી સાજી થઇ.
\v 29 ત્યારે ઇસુ ત્યાંથી નીકળીને ગાલીલના સમુદ્ર પાસે આવ્યો; ને પહાડ પર ચઢીને ત્યાં બેઠો.
\v 30 અને બહુ લોકો પાંગળાંઓને, આંધળાંઓને, મુંગાઓને, ટુંડાંઓને, તથા બીજાં ઘણાઓને પોતાની સાથે લઇને તેની પાસે આવ્યા. અને ઇસુના પગ પાસે તેઓને મુક્યાં ને તેણે તેઓને સાજાં કીધા.
\v 31 અને જયારે લોકોએ જોયું કે મૂંગાઓ બોલે છે, ટુંડાંઓ સાજાં થયાં છે, પાંગળાંઓ ચાલે છે, અને આંધળાઓ દેખે છે, ત્યારે તેઓ આશ્ચર્ય પામ્યા, ને તેઓએ ઇસ્રાએલના દેવની સ્તુતિ કીધી.
\v 32 અને ઇસુએ પોતાના શિષ્યોને પાસે તેડીને કહ્યું કે, આ લોકો પર મને દયા આવે છે, કેમકે આજ ત્રણ દહાડા થયા તેઓ મારી સાથે છે, ને તેઓની પાસે કિન્ન ખાવાનું નથી, ને તેઓને ભૂખ્યા વિદાય કરવાનું હું નથી ચહાતો, રખે કદાપિ વાટમાં તેઓ નિર્ગત થઇ જાય.
\v 33 અને શિષ્યો તેને કહે છે કે, આટલા બધા લોકો તૃપ્ત થાય તેટલી રોટલી અમે રાનમાં ક્યાંથી લાવીએ?
\v 34 ત્યારે ઇસુ તેઓને કહે છે કે, તમારી પાસે કેટલી રોટલી છે? અને તેઓએ કહ્યું કે, સાત, ને નાની માછલી થોડીએક છે.
\v 35 ત્યારે તેણે લોકોને ભોંય પર બેસવાની આજ્ઞા કીધી.
\v 36 અને તે સાત રોટલી તથા માછલી લઇ તેણે સ્તુતિ કરીને ભાંગી, ને પોતાના શિષ્યોને આપી, ને શિષ્યોએ પછી લોકોને આપી.
\v 37 અને સઘળાંએ ખાધું, ને તૃપ્ત થયાં; પછી છાંડેલા કકડાઓની સાત ટોપલી ભરીને તેઓએ ઉઠાવી.
\v 38 અને જેઓએ ખાધું તેઓ બાયડી છોકરાં ઉપરાંત ચાર હજાર પુરુષ હતા.
\v 39 અને લોકોને વિદાય કીધા પછી હોડીમાં બેસીને માગદાનની સીમમાં તે આવ્યો.
\c 16
\p
\v 1 અને ફરોશીઓએ તથા સદુકીઓએ આવીને તેનું પરીક્ષણ કરતાં માગ્યું કે, અમને આકાશથી ચિન્હ દેખાડ.
\v 2 પણ તેણે ઉત્તર દેતાં તેઓને કહ્યું કે, સાંજ પડે છે ત્યારે તમે કહો છો કે ઉઘાડ થશે, કેમકે આકાશ રતુમડું છે.
\v 3 અને સવારે [કહો છો] કે, આજ ઝડી પડશે, કેમકે આકાશ રતુમડું તથા અંધરાએલું છે. તમે આકાશના રૂપ સંબંધી પરખી જાણો છો ખરા, પણ સમયોનાં ચિન્હ તમે પરખી નથી શકતાં.
\v 4 ભુંડી તથા વ્યભિચારી પેઠી ચિન્હ માગે છે, પણ યૂના ભવિષ્યવાદીના ચિન્હ વગર બીજું ચિન્હ તેઓને નહિ અપાશે; અને તે તેઓને મૂકીને ચાલ્યો ગયો.
\v 5 અને શિષ્યો પેલે પાર ગયા, પણ રોટલી લેવી વિસરી ગયા હતા.
\v 6 ત્યારે ઇસુએ તેઓને કહ્યું કે, ફરોશીઓના તથા સદુકીઓના ખમીર વિષે તમ સાવધાન થાઓ ને ખબરદાર રહો.
\v 7 ત્યારે તેઓએ માહોમાંહે વિચાર કરીને કહ્યું કે, આપણે રોટલી નથી લાવ્યા [માટે એમ કહે છે].
\v 8 ઇસુએ એ જાણીને તેઓને કહ્યું કે, ઓ અલ્પવિશ્વાસીઓ, તમારી પાસે રોટલી નથી, તે માટે માંહોમાંહે કેમ વિચાર કરો છો?
\v 9 શું હજી સુધી તમે નથી સમજતા, ને પેલા પાંચ હજાર પુરુષ વચ્ચે પાંચ રોટલી, ને તમે કેટલી ટોપલી ઉઠાવી, તેનું શું સ્મરણ નથી?
\v 10 વળી પેલા ચાર હજાર પુરુષ વચ્ચે સાત રોટલી, ને તમે કેટલી ટોપલી ઉઠાવી, તેનું પણ શું સ્મરણ નહિ?
\v 11 તમે કેમ નથી સમજતા કે, મેં તમને રોટલી સંબંધી નથી કહ્યું? પણ ફરોશીઓ તથા સાદુકીઓના ખમીર વિષે તમે સાવધાન રહો.
\v 12 ત્યારે તેઓ સમજ્યા કે રોટલીના ખમીર સંબંધી નહિ, પણ ફરોશીઓના તથા સદુકીઓના મત વિષે સાવધાન રહેવાનું તેણે કહ્યું હતું.
\v 13 અને ઇસુએ કાઈસારીઅ ફિલિપ્પીની સીમમાં આવીને પોતાના શિષ્યોને પુછ્યું કે, માણસોનો દીકરો કોણ છે, એ વિષે લોકો શું કહે છે?
\v 14 ત્યારે તેઓએ કહ્યું કે, કેટલાએક [કહે છે] યોહાન બાપ્તિસ્મા કરનાર, ને કેટલાએક એલીયાહ, ને કેટલાએક યિર્મેયાહ, અથવા ભવિષ્યવાદીઓમાંનો એક.
\v 15 તે તેઓને કહે છે, પણ હું કોણ, તે વિષે તમે શું કહો છો?
\v 16 ત્યારે સીમોન પીતરે ઉત્તર દેતાં કહ્યું કે, તું મસીહ જીવતા દેવનો દીકરો છે.
\v 17 અને ઇસુએ ઉત્તર દેતાં તેને કહ્યું કે, સીમોન બાર-યોના, તને ધન્ય છે, કેમકે માંસે તથા લોહીએ નહિ, પણ મારા આકાશમાંના બાપે તને એ જણાવ્યું છે.
\v 18 અને હું પણ તને કહું છું કે તું પીતર છે, ને આ પત્થર પર હું મારી મંડળી બાંધીશ, ને તેનું ઉલટું હાડેસની દરબારનું જોર નહિ ચાલશે.
\v 19 આકાશના રાજ્યની કુંચીઓ તું તને આપીશ, ને પૃથ્વી પર તું જે કંઈ બાંધશે, તે આકાશમાં બાંધશે; ને પૃથ્વી પર તું જે કંઈ છોડશે, તે આકાશમાં પણ છોડશે.
\v 20 ત્યારે તેણે શિષ્યોને આજ્ઞા આપી કે, હું ખ્રીસ્ત છું એ તમારે કોઈને કહેવું નહિ.
\v 21 ત્યારથી ઇસુ પોતાના શિષ્યોને જણાવવા લાગ્યા કે, મારે યરૂશાલેમમાં જવું, ને વડીલોથી તથા મુખ્ય યાજકોથી તથા શાસ્ત્રીઓથી ઘણું સહેવું, ને માર્યા જવું, ને ત્રીજે દહાડે પાછા ઉઠવું જરૂરનું છે.
\v 22 ત્યારે પીતર તેને એક બાજુએ લઈને તેને ઠપકો દેવા લાગ્યો, ને કહ્યું કે, અરે પ્રભુ, એ તારાથી દૂર રહે, એવું તને કદી નહિ થશે.
\v 23 પણ તેણે ફરીને પીતરને કહ્યું કે, અરે શેતાન, મારી પછવાડે જા; તું મને ઠોકરરૂપ છે; કેમકે દેવની વાતો પર નહિ, પણ માણસોની વાતો પર તું ચિત્ત લગાડે છે.
\v 24 પછી ઇસુએ પોતાના શિષ્યોને કહ્યું કે, જો કોઇ મારી પાછળ આવવા ચાહે, તો તેણે પોતાને નકારવો, ને પોતાનો વધસ્તંભ ઉંચકીન મારી પાછળ આવવું.
\v 25 કેમકે જ કોઇ પોતાનો જીવ બચાવવા ચાહે છે, તે તેને ખોશે; પણ જે કોઇ મારે લીધે પોતાનો જીવ ખોશે, તે તેને બચાવશે.
\v 26 કેમકે જો માણસ આખું જગત મેળવશે, ને પોતાના જીવની હાનિ પામશે, તો તેને શો લાભ થશે? અથવા માણસ પોતાના જીવને બદલે શું આપશે?
\v 27 કેમકે માણસનો દીકરો પોતાના બાપના મહિમાએ પોતાના દૂતો સુદ્ધાં આવશે; ને ત્યારે તે પ્રત્યેક તેના કામ પ્રમાણે ભરી આપશે.
\v 28 હું તમને ખચિત કહું છું કે, અહીં જે ઉભા છે તેઓમાંના કેટલાએક એવા છે કે માણસના દીકરાને તેના રાજ્યમાં આવતો દેખશે ત્યાં સુધી મરણ પામશેજ નહિ.
\c 17
\p
\v 1 અને છ દહાડા પછી ઇસુ પીતરને તથા યાકુબને તથા તેના ભાઇ યોહાનને સાથે લઈને તેમને એક ઉંચા પહાડ પર એકાંત લઇ જાય છે.
\v 2 અને તેઓની આગળ તેઓનું રૂપાંતર થયું, એટલે તેનું મ્હો સૂરજના જવું તેજસ્વી થયું, ને તેનાં લૂગડાં અજવાળાના જેવા ઉજળાં થયાં.
\v 3 ત્યારે, જુઓ, મુસા તથા એલીયાહ તેની જોડે વાત કરતાં તેઓને દેખાયા.
\v 4 અને પીતરે ઉત્તર આપીને ઇસુને કહ્યું કે, પ્રભુ, આપણે અહીં રહેવું સારૂં છે, જો તારી મરજી હોય તો હું અહીં ત્રણ માંડવા બનાવું; એક તારે કાજે, ને એક મુસાને કાજે,ને એક એલીયાહને કાજે.
\v 5 તે બોલતો હતો એટલામાં, જુઓ, એક ચળકતી વાદળીએ તેઓ પર છાયા કીધી; ને જુઓ, વાદળીમાંથી એવી વાણી થઇ કે, એ મારો વહાલો દીકરો છે, એના પર હું પ્રસન્ન છું, તેનું સાંભળો.
\v 6 અને શિષ્યોએ તે સાંભળીને ઉંધા પડ્યા, ને બહુજ બીધા.
\v 7 ત્યારે ઇસુએ પાસે આવીને તેઓને અડકીને કહ્યું કે, ઉઠો, ને બીહો મા.
\v 8 અને તેઓએ પોતાની નજર ઉંચી કરી તો એકલા ઇસુ વિના તેઓએ કોઈને દીઠો નહિ.
\v 9 અને તેઓ પહાડ પરથી ઉતરતા હતા, ત્યારે ઇસુએ તેઓને એવી આજ્ઞા કીધી કે, માણસનો દીકરો મુએલામાંથી પાછો ઉઠે ત્યાં સુધી આ જે તમે દીઠું તે કોઈને ના કહેતા.
\v 10 ત્યારે તેના શિષ્યોએ તેને પુછતાં કહ્યું કે, શાસ્ત્રીઓ કેમ કહે છે કે, એલીયાહે પહેલાં આવવું જોઈએ;
\v 11 અને ઇસુએ ઉત્તર દેતાં તેઓને કહ્યું કે, એલીયાહ આઅવે છે ખરો, ને સઘળું યથાસ્થિત કરશે;
\v 12 પણ હું તમને કહું છું કે, એલીયાહ આવી ચુક્યો છે; ને તેઓએ તેને ન ઓળખ્યો, પણ જે કંઈ તેઓએ ચાહ્યું તે તેને કીધું; તેમજ માણસનો દીકરો પણ તેઓથી દુઃખ સહેશે.
\v 13 ત્યારે શિષ્યો સમજ્યા ક યોહાન બાપ્તિસ્મા કરનાર સંબંધી તેણે તેઓને કહ્યું.
\v 14 અને જયારે તેઓ લોકની ભીડ પાસે આવ્યા, ત્યારે એક માણસ તેની પાસે આવીને તેની આગળ ઘૂંટણ ટેકીને કહ્યું કે,
\v 15 ઓ પ્રભુ, મારા દીકરા પર દયા કર, કેમકે તેણે ફેફરાનું દરદ છે, ને તે ઘણી પીડા પામે છે; કેમકે તે ઘણી વાર અગ્નિમાં, ને ઘણી વાર પાણીમાં પડે છે.
\v 16 અને તેને હું તારા શિષ્યોની પાસે લાવ્યો હતો, પણ તેઓ તેને સાજો કરી ન શક્યા.
\v 17 ત્યારે ઇસુએ ઉત્તર દેતાં કહ્યું કે, ઓ અવિશ્વાસી તથા આડી પેઢી, ક્યાં સુધી હું તમારે સાથે રહીશ? ક્યાં સુધી હું તમારું સહીશ? તેને મારી પાસે લાવો.
\v 18 પછી ઇસુએ તે ભૂતને ધમકાવ્યું; ને તે તેનામાંથી નીકળ્યું; ને છોકરો તે ઘડીથી સાજો થયો.
\v 19 ત્યારે શિષ્યોએ એકાંતમાં ઇસુ પાસે આવીને કહ્યું કે, અમે તેને કેમ કાઢી ન શક્યા?
\v 20 ત્યારે તેણે તેઓને કહ્યું કે, તમારા અવિશ્વાસને લીધે; કેમકે હું તમને ખચિત કહું છું કે, તમને રાઇના દાણા જેટલો વિશ્વાસ હોય તો તમે આ પહાડને કહેશો કે, તું અહીંથી ત્યાં ખસી જા, ને તે ખસી જશે; ને તમને કંઇ અશક્ય થશે નહિ.[[
\v 21 પણ પ્રાર્થના તથા ઉપવાસ વગર એ જાત નીકળતી નથી]].
\v 22 અને તેઓ ગાલીલમાં રહેતા હતા ત્યારે ઇસુએ તેઓને કહ્યું કે, માણસનો દીકરો માણસોના હાથમાં સોંપાશે;
\v 23 ને તેઓ તેને મારી નાખશે, ને ત્રીજે દહાડ તે પાછો ઉઠશે. ત્યારે તેઓ બહુ દલગીર થયા.
\v 24 અને તેઓ કાપરનાહુમમાં આવ્યા, ત્યારે કર લેનારાઓએ પીતરની પાસે આવીને કહ્યું કે, શું તમારો ઉપદેશક [મંદિરના] કારનું નાણું નથી આપતો?
\v 25 તેણે કહ્યું કે, હા. અને ઘરમાં તે આવ્યો ત્યારે [તેના બોલવા] અગાઉ ઇસુએ કહ્યું કે, સીમોન, તને શું લાગે છે, પૃથ્વીના રાજા કોની પાસેથી દાણ અથવા કર લે છે? પોતાના દીકરાઓ પાસેથી કે પારકાઓ પાસેથી?
\v 26 અને પીતરે તેને કહ્યું કે, પારકાઓ પાસેથી; ત્યારે ઇસુએ તેને કહ્યું કે, ત્યારે દીકરાઓ તો છુટા છે.
\v 27 તોપણ આપણે તેઓને ઠોકર ન ખવડાવીએ માટે તું સમુદ્ર કિનારે જઈને ગલ નાખ; ને જે માછલી પહેલી આવે તેને પકડી લે, ને જયારે તેનું મ્હો ઉઘાડીશ ત્યારે તને નાણું મળશે, તે લઈને મારે ને તારે સારૂ તેઓને આપ.
\c 18
\p
\v 1 તેજ વેળાએ શિષ્યોએ ઈસુની પાસે આવીને કહ્યું કે, આકાશના રાજ્યમાં મોટું કોણ છે?
\v 2 ત્યારે તેણે એક બાળકને પાસે બોલાવીને તેને તેઓની વચ્ચે ઉભું રાખ્યું,
\v 3 અને કહ્યું કે, હું તમને ખચિત કહું છું કે, જો તમે ફરો નહિ, ને બાળકોના જેવા થાઓ નહિ, તો આકાશના રાજ્યમાં તમે નહિજ પેસશો.
\v 4 માટે જે કોઇ પોતાને આ બાળકના જેવું દીન કરશે, તેજ આકાશના રાજ્યમાં સૌથી મોટું છે.
\v 5 વળી જે કોઇ મારે નામે એવા એક બાળકનો અંગીકાર કરે છે તે મારો અંગીકાર કરે છે.
\v 6 પણ આ નાનાઓ જે મારા પર વિશ્વાસ કરે છે, તેઓમાંના એકને જે કોઇ ઠોકર ખવડાવશે તે કરતાં તેની કોટે ઘંટીનું પદ બંધાય, ને તે સમુદ્રના ઉંડાણમાં ડુબાડાય એ તેને માટે સારૂ છે.
\v 7 ઠોકરોને લીધે જગતને અફસોસ છે; ઠોકરો આવવાની અગત્ય તો છે, પણ જે માણસથી ઠોકર આવે છે તેણે અફસોસ છે.
\v 8 માટે જો તારો હાથ અથવા તારો પગ તને ઠોકર ખવડાવે, તો તેને કાપી નાખીને તારી પાસેથી ફેંકી દે; તારા બે હાથ અથવા બે પગ છતાં તું અનંત અગ્નિમાં નંખાય, એ કરતાં લંગડો અથવા ટુંડો થઇ જીવનમાં પેસવું તારે માટે સારૂં છે.
\v 9 અને જો તારી આંખ તને ઠોકર ખવડાવે, તો તેણે કાઢી નાખીનને તારી પાસેથી ફેંકી દે; તારી બે આંખ છતાં તું નરકાગ્નિમાં નંખાય, એ કરતાં કાણો થઇ જીવનમાં પેસવું તારે માટે સારૂ છે.
\v 10 આ નાનાઓમાંના એકને તમે ન વખોડો માટે સાવધાન રહો, કેમકે હું તમને કહું છું કે આકાશમાં તેઓના દૂત મારા આકાશમાંના બાપનું મ્હો સદા જુએ છે.
\v 11 [[કેમકે જે ખોવાએલું તેને બચાવવાને માણસનો દીકરો આવ્યો છે.]]
\v 12 તમે શું ધારો છો, જો કોઇ માણસની પાસે સો ઘેંટા હોય, ને તેમાંથી એક ભુલું પડે, તો શું નવ્વાણુંને પહાડ પર મુકીને તે ભુલા પડેલાને શોધવા જતો નથી?
\v 13 અને જો તે તેને જડે તો હું તમને ખચિત કહું છું કે, જે નવ્વાણું ભુલા પડેલાં ન હતાં, તેઓના કરતાં તેને લીધે તે વત્તો હરખાય છે.
\v 14 એમ અ નાનાઓમાંથી એકનો નાશ થાય, એવી તમારા આકાશમાંના બાપની ઈચ્છા નથી.
\v 15 વળી જો તારો ભાઇ તારી વિરુદ્ધ અપરાધ કરે, તો જા, ને તું ને તે એકાંતે જઈને તેનો દોષ તેને કહે; જો તે તારું સાંભળે, તો તેં તારા ભાઈને મેળવી લીધો છે.
\v 16 પણ જો તે ન સાંભળે, તો બીજા એક બે જન તારી સાથે લે, એ માટે કે હરેક વાત બે અથવા ત્રણ શાહેદીના મ્હોથી સાબીત થાય.
\v 17 અને જો તે તેઓનું ન માને, તો મંડળીને કહે, ને જો મંડળીનું પણ તે ન માને તૂ તેને વિદેશી તથા દાણીના જેવો ગણ.
\v 18 હું તમને ખચિત કહું છું કે, જે કંઇ તમે પૃથ્વી પર બાંધશો, તે આકાશમાં બંધાશે; ને જે કંઇ તમે પૃથ્વી પર છોડશો, તે આકાશમાં છોડાશે.
\v 19 વળી હું તમને કહું છું કે, જો પૃથ્વી પર તમારામાંના બે કંઈ પણ વાત સંબંધી એક ચિત્તના થઈને માગશે, તો મારા આકાશમાંના બાપથી તેઓને સારૂ તે કરાશે.
\v 20 કેમકે જ્યાં બે અથવા ત્રણ મારે નામે એકઠા થએલા હોય ત્યાં તેઓની વચમાં હું છું.
\v 21 ત્યારે પીતરે તેની પાસે આવીને કહ્યું કે, ઓ પ્રભુ, મારો ભાઇ મારી વિરુદ્ધ કેટલી વાર અપરાધ કરે, ને હું તેને માફ કરૂં? શું સાત વાર સુધી?
\v 22 ઇસુએ તેને કહ્યું કે, સાત વાર સુધીનું હું તને નથી કહેતો, પણ સિત્તેર ગણી સાત વાર સુધી.
\v 23 એ માટે આકાશના રાજ્યને એક રાજાની ઉપમા અપાય છે કે જેણે પોતાના ચાકરો પાસે હિસાબ લેવા ચાહ્યો.
\v 24 અને તે હિસાબ લેવા લાગ્યો, ત્યારે તેઓએ દસ હજાર તાલંતના એક દેવાદારને તેની પાસે આણ્યો.
\v 25 પણ વાળી આપવાનું તેની પાસે ન હોવાથી, તેના શેઠે તેને તથા તેની બાયડીને તથા તેનાં છોકરાને તથા તેની પાસે જે હતું તે સઘળું વેચીને દેવું વાળવાની આજ્ઞા કીધી.
\v 26 એ માટે એ ચાકરે તેને પગે લાગીને વિનંતી કરતાં કહ્યું કે, સાહેબ, ધીરજ રાખ, ને હું તારું બધું વાળીશ.
\v 27 ત્યારે તે ચાકરના શેઠને દયા આવ્યાથી તેણે તેને મૂકી દીધો, ને દેવું તેને માફ કીધું.
\v 28 પણ તેજ ચાકરે બહાર જઈને પોતાના સાથી ચાકરોમાંના એકને દીઠો જે તેના સો દીનારનો દેવદાર હતો, ત્યારે તેણે તેનો ટોટો પકડીને કહ્યું કે, તારું દેવું વાળ.
\v 29 ત્યારે તેના સાથી ચાકરે તેને પગે લાગીને તેને વિનંતી કરતાં કહ્યું કે, ધીરજ રાખ, ને હું તારું વાળી આપીશ.
\v 30 અને તેણે માન્યું નહિ, પણ જઈને તે દેવું વાળે ત્યાં લગી તેને કેદખાનામાં નાખ્યો.
\v 31 ત્યારે જે જે થયું તે તેના સાથી ચાકરો જોઇને ઘણા દલગીર થયા, ને તેઓએ જઈને જે થયું તે બધું પોતાના શેઠને કહી દેખાડ્યું.
\v 32 ત્યારે તેના શેઠે તેને બોલાવીને કહ્યું કે, અરે દુષ્ટ ચાકર, તે મને વિનંતી કીધી, માટે મેં તને તે બધું લેણું માફ કીધું.
\v 33 ને તારા પર જેવી દયા કીધી તેવી દયા શું તને પણ તારા સાથી ચાકર પર કરવી ઘટાર્થ ન હતી?
\v 34 અને તેના શેઠે ગુસ્સે થઈને તેનું બધું દેવું વાળે ત્યાં સુધી તેને પીડા આપનારાઓને સોંપ્યો.
\v 35 એ પ્રમાણે જો તમે પોતપોતાના ભાઇઓના અપરાધ પોતાના અંતઃકરણથી માફ નથી કરતા, તો મારો આકાશમાંનો બાપ પણ તમને એમજ કરશે.
\c 19
\p
\v 1 અને ઇસુએ એ વાતો પુરી કીધા પછી એમ થયું કે, ગાલીલથી તે નીકળ્યો, અને યરદનને પેલે પારની યહુદાહની સીમોમાં આવ્યો.
\v 2 અને અતિ ઘણા લોક તેની પાછળ ગયા, ને ત્યાં તેણે તેઓને સાજા કીધા.
\v 3 અને ફરોશીઓએ તેની પાસે આવીને તેનું પરીક્ષણ કરતાં પુછ્યું કે, શું હરેક કારણને લીધે માણસને પોતાની બાયડીને મૂકી દેવી ઉચિત છે?
\v 4 અને તેણે ઉત્તર દેતાં કહ્યું કે, શું તમે એ નથી વાંચ્યું કે, જેણે આરંભથી તેઓને ઉત્પન્ન કીધાં તેણે તેઓને નરનારી ઉત્પન્ન કીધાં,
\v 5 ને કહ્યું કે, તે કારણને લીધે માણસ પોતાના માબાપને મૂકશે, ને પોતાની બાયડીને વળગી રહેશે, ને તે બન્ને એક દેહ થશે.
\v 6 માટે તેઓ હવેથી બે નથી, પણ એક દેહ છે. એ માટે દેવે જે જોડ્યું છે તેણે માણસે જુદું ન પાડવું.
\v 7 તેઓ તેને કહે છે કે, તો મુસાએ એવી આજ્ઞા કેમ આપી કે ફારગતી આપીને તેને મૂકી દેવી?
\v 8 તે તેઓને કહે છે કે, મુસાએ તમારાં હૃદયની કઠણતાને લીધે તમને તમારી બાયડીઓ મૂકવા દીધી, પણ આરંભથી એવું ન હતું.
\v 9 અને હું તમને કહું છું કે વ્યભિચારના કારણ વગર જે કોઇ પોતાની વય્ડીને મૂકી દેશે, ને બીજીને પરણશે, તે વ્યભિચાર કરે છે, ને તે મૂકી દીધેલી જોડે જે પરણે છે તે વ્યભિચાર કરે છે.
\v 10 તેના શિષ્યો તેને કહે છે કે, જો બાયડી સંબંધી પુરુષનો એવો હાલ છે, તો પરણવું સારૂ નથી.
\v 11 ત્યારે તેણે તેઓને કહ્યું કે, સઘળાંથી તે વાત પળાતી નથી, પણ જેઓને આપેલું છે તેઓથીજ.
\v 12 કેમકે કેટલાએક ખોજા છે જે જેઓ માના પેટથી એવા જન્મ્યા; ને કેટલાએક ખોજા ખોજા છે કે જેઓને માણસોએ ખોજા બનાવ્યા; ને કેટલાએક ખોજા છે કે જેઓએ આકાશના રાજ્યને લીધે પોતાને ખોજા કીધા; જે પાળી શકે છે તે પાળે.
\v 13 ત્યરે તેઓ બાળકોને તેની પાસે લાવ્યા, એ માટે કે તે તેઓ પર હાથ મૂકીને પ્રાર્થના કરે; અને શિષ્યોએ તેઓને ધમકાવ્યા.
\v 14 પણ ઇસુએ કહ્યું કે, બાળકોને મારી પાસે આવવા દો, ને તેઓને વારો મા, કેમકે આકાશનું રાજ્ય એવાંઓનુંજ છે.
\v 15 પછી તેઓ પર હાથ મૂકીને તે ત્યાંથી ગયો.
\v 16 અને જુઓ, કોઈએક તેની પાસે આવીને કહ્યું કે, ઉપદેશક, સર્વકાળનું જીવન પામવા સારૂ હું શું સારું કરું?
\v 17 ત્યારે તેણે તેને કહ્યું, તું મને સારા વિષે કેમ પુછે છે? સારો તો એકજ છે; પણ જો તું જીવનમાં પેસવા ચાહે છે, તો અગ્યાઓ પાળ.
\v 18 તે તેને કહે છે કે, કયી? ત્યારે ઇસુએ કહ્યું કે, તું હત્યા ન કર, વ્યભિચાર ન કર, તું ચોર્રી ન કર, તું જુઠી સાક્ષી ન પુર,
\v 19 પોતાના માબાપને માન આપ, ને પોતાના પડોસી પર પોતાના જેવી પ્રીતિ કર.
\v 20 તે જુવાન તેને કહે છે કે, એ બધાં મેં પાળ્યાં છે, હજી મારામાં શું અધુરૂં છે?
\v 21 ઇસુએ તેણે કહ્યું કે, જો તું પુરો થવા ચાહે છે, તો જઈને તારૂં જે છે તે વચી નાખ, ને દરિદ્રીઓને આપી દે, એટલે આકાશમાં તને દ્રવ્ય મળશે; ને આવીને મારી પાછળ ચાલ.
\v 22 પણ તે જુવાન એ વાત સાંભળીને દલગીર થઈને ચાલ્યો ગયો, કેમકે તેની મિલકત ઘણી હતી.
\v 23 ત્યારે ઇસુએ પોતાના શિષ્યોને કહ્યું કે, હું તમને ખચિત કહું છું કે દ્રવ્યવાનને આકાશના રાજ્યમાં પેસવું કઠણ છે.
\v 24 વળી હું તમને ફરી કહું છું કે દ્રવ્યવાનને દેવના રાજ્યમાં પેસવા કરતાં સોયના નાકામાં થઈને ઉંટને જવું સહેલું છે.
\v 25 ત્યારે તેના શિષ્યોએ એ સાંભળીને ઘણા અચરત થયા, ને કહ્યું, તો કોણ તારણ પામી શકે?
\v 26 પણ ઇસુએ તેઓની સામું જોઇને કહ્યું કે, માણસોને તો એ અશક્ય છે, પણ દેવને સઘળાં શક્ય છે.
\v 27 ત્યારે પીતરે ઉત્તર દેતાં તેને કહ્યું, જો, અને બધું મૂકીને તારી પાછળ આવ્યા છીએ, તો અમને શું મળશે?
\v 28 અને ઇસુએ તેઓને કહ્યું, હું તમને ખચિત કહું છું કે, જયારે પુનરૂત્પત્તિમાં માણસનો દીકરો પોતાના મહિમાના રાજ્યાસન પર બેસશે, ત્યારે તમે, મારી પાછળ આવનારા, ઇસ્રાએલના બારે કુળનો ન્યાય કરતાં બાર રાજ્યાસનો પર બેસશો.
\v 29 અને જે કોઇએ ઘરોને, કે ભાઈઓને, કે બહેનોને, કે બાપને, કે માને, કે છોકરાંને, કે ખેતરોને, મારા નામને લીધે મૂકી દીધાં છે, તે સોગણાં પામશે, ને અનંતજીવનનો વારસો પામશે.
\v 30 પણ ઘણા જે પહેલા, તેઓ છેલ્લા થશે; ને જે છેલ્લા તેઓ પહેલા થશે.
\c 20
\p
\v 1 કેમકે આકાશનું રાજ્ય એક ઘરઘણીના જેવું છે, જે પોતાની દ્રાક્ષવાડીને સારૂ મજુરો પઠવાને મળસકામાં બહાર ગયો.
\v 2 અને તેણે મજુરોની સાથે રોજનું એક દીનાર પઠ્ઠીને પોતાની દ્રાક્ષવાડીમાં તેઓને મોકલ્યા.
\v 3 અને આસરે પોહોર દહાડે ચઢતે બહાર જઈને તેણે ચકલા પર બીજાઓને નવરા ઉભા રહેલા દીઠા.
\v 4 અને તેણે તેઓને કહ્યું કે, તમે પણ દ્રાક્ષવાડીમાં જાઓ, ને જે કંઈ યોગ્ય હશે, તે હું તમને આપીશ; ત્યારે તેઓ ગયા.
\v 5 વળી આસરે બપોરે તથા ત્રીજા પહોરે બહાર જઈને તેણે તેજ પ્રમાણે કીધું.
\v 6 અને આસરે અગીઆરમી હોરાએ પણ તેણે બહાર જઈને બીજાઓને નવરા ઉભા રહેલા દીઠા; ત્યારે તે તેઓને કહે છે, આખો દહાડા તમે કેમ અહીં નવરા ઉભા રહ્યા છો?
\v 7 તેઓ તેને કહે છે કે, કોઇએ અમને મજુરીએ રાખ્યા નથી તે માટે; તે તેઓને કહે છે કે, તમે પણ દ્રાક્ષવાડીમાં જાઓ.
\v 8 અને સાંજ પડી ત્યારે દ્રાક્ષવાડીનો ઘણી પોતાના કારભારીને કહે છે કે, મજુરોને બોલાવ, ને છેલ્લાથી માંડીને પહેલાં સુધી તેઓનું વેતન આપ.
\v 9 અને જેઓને આસરે અગીઆરમી હોરાએ રાખ્યા હતા, તેઓ જયારે આવ્યા ત્યારે તેઓને એક એક દીનાર મળ્યો.
\v 10 પછી જેઓ પહેલાં હતા, તેઓ આવીને ધારતા હતા કે અમને વધારે મળશે, ને તેઓને પણ એક એક દીનાર મળ્યો.
\v 11 ત્યારે તે લઈને તેઓએ ઘરઘણી વિરુદ્ધ કચકચ કીધી,
\v 12 ને કહ્યું કે, આ પાછલાઓ માત્ર એકજ કલાક રહ્યા છે, અને તેં તેઓને હમ આખા દિવસનો બોજો તથા લૂ સહન કરનારાઓની બરોબર ગણ્યા છે.
\v 13 પણ તેણે તેઓમાંના એકને ઉતર દેતાં કહ્યું કે, મિત્ર, હું તારો કશો અન્યાય નથી કરતો; શું તેં મારી સાથે એક દીનાર પાઠ્યો નહોતો?
\v 14 તારૂં લઈને ચાલ્યો જા; જેટલું તને તેટલું આ છેલ્લાને પણ આપવાની મારી મરજી છે.
\v 15 જે મારૂં જે તે મારી મરજી પ્રમાણે વાપરવાનો શું મને હક નથી? અથવા હું સારો છું માટે તારી આંખ ભુંડી છે શું?
\v 16 એમ જે છેલ્લા તેઓ પહેલાં, ને જે પહેલાં તેઓ છેલ્લા થશે.
\v 17 અને ઇસુએ યરુશાલેમ જતાં, રસ્તે શિષ્યોને એકાંતમાં લઇ જઈને તેઓને કહ્યું કે,
\v 18 જુઓ, આપણે યરૂશાલેમ જઈએ છીએ, ને માણસનો દીકરો મુખ્ય યાજકોને તથા શાસ્ત્રીઓને સ્વાધીન કરાશે, ને તેઓ તેના પર મરણદંડ ઠરાવશે.
\v 19 અને ઠઠ્ઠા મશ્કરી કરવાને, તથા કોરડા મારવાને તથા વધસ્તંભે જડવાને તેઓ તેને વિદેશીઓને સોંપશે; ને ત્રીજે દહાડે તે પાછો ઉઠાડાશે.
\v 20 ત્યારે ઝબદીના દીકરાઓની માએ પોતાના દીકરાઓની સાથે તેની પાસે આવીને તથા પગે લાગીને તેનીકને કંઈ માગ્યું.
\v 21 અને તેણે તેને કહ્યું કે, તું શું ચાહે છે? તે તેને કહે છે કે, મા મારા બે દીકરા તારા રાજ્યમાં, એક તારે જમણે હાથે ને બીજો તારે ડાબો હાથે બેસે, એવી આજ્ઞા તું કરે.
\v 22 પણ ઇસુએ ઉત્તર દેતાં કહ્યું કે, તમે જે માગો છો તે તમે સમજતાં નથી; જે વાટકો હું પીવાનો છું તે તમે પી શકો છો? તેઓ તેને કહે છે કે, અમે પી શકીએ છીએ.
\v 23 તે તેઓને કહે છે કે, તમે મારો વાટકો પીશો ખરા, પણ તેઓને સારૂ મારા બાપે સિદ્ધ કીધેલું છે તેઓ વગર બીજાઓને મારે જમણે હાથે ને ડાબે હાથે બેસવા દેવું એ મારું નથી.
\v 24 અને દસે એ સાંભળ્યું ત્યારે તેઓ એ બે ભાઇ પર ગુસ્સે થયા.
\v 25 પણ ઇસુએ તેઓને પાસે તેડીને કહ્યું કે, તમે જાણો છો કે વિદેશીઓના રાજાઓ તેઓ પર ઘણીપણું કરે છે, ને જે મોટા છે તેઓ એઓના પર અધિકાર ચલાવે છે.
\v 26 પણ તમારામાં એવું ન થાય; પણ તમારામાં જે કોઇ મોટો થવા ચાહે, તે તમારો સેવક થાય;
\v 27 ને જે કોઇ તમારામાં મુખ્ય થવા ચાહે, તે તમારો દાસ થાય.
\v 28 જેમ માણસનો દીકરો સેવા કરાવવાને નહિ, પણ સેવા કરવાને, તથા ઘણા લોકની ખંડણીને સારૂ પોતાનો જીવ આપવાને આવ્યો છે તેમ.
\v 29 અને તેઓ યેરેખોમાંથી નીકળતા હતા, ત્યારે લોકોનો મોટો જથો તેની પાછળ ચાલ્યો.
\v 30 અને જુઓ, બે આંધળા રસ્તાની કોરે બેઠા હતા, તેઓએ ઇસુનું પાસે થઈને જવાનું સાંભળીને બૂમ પાડતાં કહ્યું કે, ઓ પ્રભુ, દાઉદના દીકરા, અમારા પર દયા કર.
\v 31 અને લોકે તેઓને ધમકાવ્યા કે છાના રહો, પણ તેઓએ વિશેષ બૂમ પાડતાં કહ્યું કે, ઓ પ્રભુ, દાઉદના દીકરા, અમારા ઉપર દયા કર.
\v 32 ત્યારે ઇસુએ ઉભા રહીને તેઓને તેડીને કહ્યું કે, હું તમારે વાસ્તે શું કરૂં, તમારી શી ઈચ્છા છે?
\v 33 તેઓ તેને કહે છે કે, પ્રભુ, અમારી આંખો ઉઘડી જાય.
\v 34 ત્યારે ઇસુને દયા આવી, ને તે તેઓની આંખો અડક્યો, ને તરત તેઓ દેખતા થયા; ને તેઓ તેની પાછળ ચાલ્યા.
\c 21
\p
\v 1 અને જયારે તેઓ યારૂશાલેમની નજદીક આવ્યા, ને જૈતુનના પહાડ પાસે બેથફાગે સુધી પહોંચ્યા, ત્યારે ઇસુએ બે શિષ્યને મોકલતાં
\v 2 કહ્યું કે, તમે સામા ગામમાં જાઓ, ને બાંધેલી એક ગધેડી તથા તેની જોડે બચ્ચું તરત દેખશો; તેઓને છોડીને મારી પાસે લાવો.
\v 3 અને જો કોઇ તમને કંઈ કહે તો તમારે કહેવું કે, પ્રભુને તેઓનો ખપ છે, એટલે તે તેઓને લાગલો મોકલી દેશે.
\v 4 હવે આ એ માટે થયું કે, ભવિષ્યવાદીએ જે કહ્યું હતું તે પુરૂં થાય કે,
\v 5 સીઓનની દીકરીને એમ કહો કે, જો, તારો રાજા તારી પાસે આવે છે, તે નમ્ર છે, તથા ગધેડા પર, હા, ખોલા પર,એટલે ગધેડાના વછેરા પર, સવાર થઈને [આવે છે].
\v 6 ત્યારે શિષ્યોએ જઈને ઇસુએ તેઓને ફરમાવ્યું હતું તેમ કીધું;
\v 7 અને તેઓ ગધેડીને બચ્ચાં સુદ્ધાં લાવ્યા, ને પોતાના લૂગડાં તેઓ પર નાખ્યાં; અને તે તેઓ પપર સવાર થયો.
\v 8 અને લોકોમાંના ઘણાખરાએ પોતાના લૂગડાં રસ્તામાં પાથર્યા, ને બીજાઓએ ઝાડો પરથી ડાળીઓ કાપીને રસ્તામાં પાથરી.
\v 9 અને આગળ ચાલનાર તથા પાછળ આવનાર લોકે બૂમ પાડતાં કહ્યું કે, દાઉદના દીકરાને હોસાના, પ્રભુને નામે જે આવે છે તે અશીર્વાદિત છે; પરમ ઉંચામાં હોસાના.
\v 10 અને તે જયારે યરૂશાલેમમાં આવ્યો ત્યારે તે આખા નગરે ખભળી ઉઠીને કહ્યું કે, એ કોણ છે?
\v 11 ત્યારે લોકે કહ્યું કે, ઇસુ ભવિષ્યવાદી જે ગાલીલના નાઝારેથનો તે એ છે.
\v 12 પછી ઇસુ દેવના મંદિરમાં ગયો, ને મંદિરમાં જેઓ વેચતા તથા ખરીદતા હતા, તે સર્વને તેણે કાઢી મૂક્યા; ને નાણાવટીઓના બાજટ, તથા કબૂતર વેચનારાઓના આસનો ઉંધા વાળ્યાં.
\v 13 અને તેઓને કહ્યું કે, મારું ઘર પ્રાર્થનાનું ઘર કહેવાશે, એમ લખેલું છે, પણ તમે એને લૂટારાઓનું કોતર કીધું છે.
\v 14 અને આંધળા તથા લંગડા તેની પાસે મંદિરમાં આવ્યા, ને તેણે તેઓને સાજા કીધા.
\v 15 પણ જે ચમત્કારો તેણે કીધા, તથા જે છોકરાં મંદિરમાં મોટે ઘાંટે દાઉદના દીકરાને હોસાના કહેતાં હતાં, તેઓને જયારે મુખ્ય યાજકોએ તથા શાસ્ત્રીઓએ દીઠાં, ત્યારે તેઓ બહુ ગુસ્સે થયા.
\v 16 અને તેને કહ્યું કે, એઓ શું કહે છે, તે તું સાંભળે છે? ત્યારે ઇસુ તેઓને કહે છે કે, હા, બાળકોના તથા ધાવણાંઓના મ્હોથી તેં સ્તુતિ પુરી કરાવી છે, એ શું તમે કદી નથી વાંચ્યું?
\v 17 પછી તે તેઓને મૂકીને નગર બહાર બેથાનીઆમાં ગયો, ને ત્યાં તેણે વાસો કીધો.
\v 18 હવે સવારે તે પાછો નગરમાં આવતો હતું ત્યારે ભૂખ્યો થયો.
\v 19 અને એક અંજીરીને રસ્તાની કોરે જોઇને તે તેની પાસે આવ્યો, પણ તેના પર એકલાં પાતરાં વગર કંઈ ન મળવાથી તેણે તેને કહ્યું કે, હવેથી તારા પર કદી ફળ ન લાગો; ને એકદમ તે અંજીરી સુકાઈ ગઇ
\v 20 અને તે જોઇને શિષ્યોએ અચરત થઈને બોલ્યા કે, અંજીરી કેવી રીતે એકદમ સુકાઈ ગઇ?
\v 21 ત્યારે ઇસુએ ઉત્તર દેતાં તેઓને કહ્યું કે, હું તમને ખચિત કહું છું કે, જો તમને વિશ્વાસ હોય ને સંદેહ ન લાવો તો આ અંજીરીને જે થયું તે તમે કરશો, એટલુંજ નહિ પર જો તમે આ પહાડને કહેશો કે, તું ઉંચકાઈ જા ને સમુદ્રમાં નંખા, તો તેમજ થશે.
\v 22 અને જે કંઇ તમે વિશ્વાસ રાખીને પ્રાર્થનામાં માગશો, તે સઘળું પામશો.
\v 23 પછી મંદિરમાં આવીને તે બોધ કરતો હતો, એટલામાં મુખ્ય યાજકોએ તથા લોકોનાં વડીલોએ તેની પાસે આવીને કહ્યું કે, તું કયા અધિકારથી એ કામો કરે છે? ને એ અધિકાર તને કોણે આપ્યો?
\v 24 ત્યારે ઇસુએ ઉત્તર દેતાં તેઓને કહ્યું કે, હું પણ તમને એક વાત પુછીશ, તે જો તમે કહેશો તો હું કયા અધિકારીથી એ કામો કરું છું, તે પણ તમને કહીશ.
\v 25 યોહાનનું બાપ્તિસ્મા ક્યાંથી હતું? આકાશથી કે માણસોથી? ત્યારે તેઓએ માહોમાંહે વિચારીને કહ્યું, જો અપને કહીએ કે આકાશ્થીતો તે આપણને કહેશે કે, ત્યારે તમે તેના પર કેમ વિશ્વાસ કીધો નહિ?
\v 26 અને જો આપણે કહીએ કે માણસોથી, તો લોકોથી આપણે બીએ છીએ, કેમકે સહુ યોહાનને ભવિષ્યવાદી મને છે.
\v 27 પછી તેઓએ ઇસુને ઉત્તર દેતાં કહ્યું કે, અમે નથી જાણતા. તેણે પણ તેઓને કહ્યું કે, હું કયા અધિકારથી એ કામો કરૂં છું તે હું પણ તમને નથી કહેતો.
\v 28 પણ તને શું ધારો છો? એક જણને બે દીકરા હતા, ને તેણે પહેલા પાસે આવીનને કહ્યું કે, દીકરા, તું આજ દ્રાક્ષવાડીમાં જઈને કામ કર.
\v 29 ત્યારે તેણે ઉત્તર દેતાં કહ્યું કે, હું નથી જવાનો; તોપણ પછી તે પસ્તાઇને ગયો.
\v 30 અને બીજા પાસે આવીને તેણે તેમજ કહ્યું. ત્યારે તેણે ઉત્તર દેતાં કહ્યું, સાહેબ, હું જાઉં છું, તોપણ તે ગયો નહિ.
\v 31 તો તે બન્નેમાંથી કોણે બાપની ઈચ્છા પ્રમાણે કીધું? તેઓ કહે છે કે, પહેલાએ;ઇસુ તેઓને કહે છે કે, હું તમને ખચિત કહું છું કે, દાણીઓ તથા કસબેણો તમારી અગાઉ દેવના રાજ્યમાં જાય છે.
\v 32 કેમકે યોહાન ન્યાયને માર્ગે તમારી પાસે આવ્યો, તોપણ તમે તેના ઉપર વિશ્વાસ ન કીધો,; પણ દાણીઓએ તથા કસબેણોએ તેના પર વિશ્વાસ કીધો; ને એ જોયા પછી પણ તમે પસ્તાવો કીધો નહિ કે તમે તેના પર વિશ્વાસ કરો.
\v 33 એક બીજું દૃષ્ટાંત સાંભળો, એક ઘરઘણી હતો જેણે દ્રાક્ષવાડી રોપી, ને તેની આસપાસ વાડ કીધી, ને તેમાં દ્રાક્ષકુંડ ખોદ્યો, ને બુરૂજ બનાવ્યો, ને ખેડુતોને તે ઇજારે આપી, ને પરદેશ ગયો.
\v 34 અને ફળની ઋતુ પાસે આવી ત્યારે તેણે ફળ લેવા સારૂ પોતાના ચાકરોને તે ખેડુતોની પાસે મોકલ્યા.
\v 35 ત્યારે ખેડૂતોએ તેના ચાકરોને પકડીને એકને માર્યો, ને બીજાને મારી નાખ્યો, ને ત્રીજાને પત્થરે માર્યો.
\v 36 વળી તેણે પહેલાં કરતાં વધારે બીજા ચાકરોને બોલ્યા, પણ તેઓએ તેઓને તેમજ કીધું.
\v 37 પણ પાછળથી તેણે પોતાના દીકરાને તેઓની પાસે મોકલતાં કહ્યું કે, તેઓ મારા દીકરાની અદબ રાખશે.
\v 38 પણ ખેડૂતોએ દીકરાને જોઇને મહોમાંહે કહ્યું કે, એ તો વારસ છે, ચાલો, આપણે એને મારી નાખીએ, ને એનો વારસો લઈએ.
\v 39 ત્યારે તેઓએ તેને પકડ્યો, ને દ્રાક્ષવાડીમાંથી બહાર કાઢીને મારી નાખ્યો.
\v 40 એ માટે જયારે દ્રાક્ષવાડીનો ઘણી આવશે ત્યારે એ ખેડુતોને તે શું કરશે?
\v 41 તેઓ તેને કહે છે કે, તે દુષ્ટોનો પુરો નાશ તે કરશે; ને બીજા ખેડુતો જેઓ ઋતુએ ફળો તેણે પહોંચાડશે, તેઓને દ્રાક્ષવાડી ઇજારે આપશે.
\v 42 ઇસુ તેઓને કહે છે કે, જે પત્થરનો નકાર ઘર બાંધનારાઓએ કીધી, તેજ ખૂણાનો મુખ્ય પત્થર થયો. એ પ્રભુથી બન્યું, ને આપણી નજરમાં આશ્ચર્યકારક છે, એ શું તમે શાસ્ત્રમાં કદી નથી વાંચ્યું?
\v 43 એ માટે હું તમને કહું છું કે, દેવનું રાજ્ય તમારી પાસેથી લઇ લેવાશે, ને જે પ્રજા તેનાં ફળ આપશે, તેઓને અપાશે.
\v 44 અને આ પત્થર પર જે પડશે, તેના ટુકડે ટુકડા થઇ જશે, પણ જે પર તે પડશે, તે તેનો ભુકો કરી નાખશે.
\v 45 અને મુખ્ય યાજકોએ તથા ફરોશીઓએ તેના દૃષ્ટાંતો સંભાળીને જાણ્યું કે તે અમારા સંબંધી કહે છે.
\v 46 પણ જયારે તેઓએ તેને પકડવાને કોશિશ કીધી ત્યારે લોકોથી તેઓ બીધા, કેમકે લોકો તેને ભવિષ્યવાદી માનતા હતા.
\c 22
\p
\v 1 અને ઇસુએ ઉત્તર દેતાં ફરીથી તેઓને દૃષ્ટાંતોમાં કહ્યું કે,
\v 2 આકાશનું રાજ્ય એજ રાજાના જેવું ચ, જેણે પોતાના દીકરાના લગ્નનું જમણ કીધું.
\v 3 અને લગ્નમાં નહોતરેલાઓને તેડવા સારૂ તેણે પોતાના ચાકરોને મોકલ્યા, પણ તેઓએ આવવાનું ન ચાહ્યું.
\v 4 ફરી તેણે બીજા ચાકરોને મોકલતાં કહ્યું કે, નહોતરેલાઓને કહો, જુઓ, મેં મારૂં જમણ તૈયાર કીધું છે, મારા બળદ તથા પુષ્ટ જનાવરો કાપ્યાં છે, ને સઘળાં વાના તૈયાર છે, લગ્નમાં આવો.
\v 5 પણ તેઓએ તે ગણકાર્યું નહિ; ને પોતપોતાના માર્ગે ગયા, એક પોતાના ખેતરમાં, ને બીજા પોતાને વેપારે ગયો;
\v 6 અને બાકીનાઓએ તેના ચાકરોને પકડ્યા, ને તેમનું અપમાન કરીને તેમને મારી નાખ્યા.
\v 7 પણ રાજા ગુસ્સે થયો, ને તેણે પોતાનું લશ્કર મોકલીને તે ખુનીઓનો નાશ કીધો, ને તેઓનું નગર બાળી નાખ્યું.
\v 8 પછી તે પોતાના ચાકરોને કહે છે કે, લગ્નનું જમણ તૈયાર છે ખરું, પણ નહોતરેલા યોગ્ય ન હતા.
\v 9 એ માટે તમે રસ્તાઓના નાકા પર જાઓ, ને જેટલા તમને મળે તેટલાને લગ્નમાં બોલાવો.
\v 10 અને તે ચાકરોએ બહાર રસ્તાઓમાં જઈને ભુંડા ભલા જેટલા તેઓને મળ્યા તે સહગલને એકઠા કીધા, એટલે મેમાનોથી લગ્નની ભરતી થઇ.
\v 11 અને મેમાનોને જોવા સારૂ રાજા માંહે આવ્યો, ત્યારે તેણે ત્યાં લગ્નનો પોશાક પહેર્યા વગરના એક જણને દીઠો.
\v 12 ત્યારે તે તેને કહે છે કે, ઓ મિત્ર, તું લગ્નના પોશાક વિના અહીં કેમ આવ્યો? ને તે અણબોલ્યો રહ્યો.
\v 13 ત્યારે રાજાએ ચાકરોને કહ્યું કે, એના હાથ પગ બાંધીને એને બહારના અંધારામાં ફેંકી દો; ત્યાં રડવું ને દાંત પીસવું થશે.
\v 14 કેમકે તેડેલા ઘણા, પણ પસંદ કરેલા થોડા છે.
\v 15 ત્યારે ફરોશીઓએ જઈને તેને શી રીતે વાતમાં સપડાવવો, એ સંબંધી મનસુબો કીધો.
\v 16 પછી તેઓએ પોતાના શિષ્યોને હેરોદીઓ સુદ્ધાં તેની પાસે મોકલીને કહાવ્યું કે, ઓ ઉપદેશક, અમે જાણીએ છીએ કે તું સાચો છે, ને સાચાઈથી દેવનો માર્ગ શિખવે છે, ને તું કોઈનની દરકાર નથી કરતો, કેમકે માણસોનું મ્હો તું નથી રાખતો.
\v 17 માટે તું શું ધારે છે? કાઈસારને કર આપવો ઉચિત છે કે નહિ? તે અમને કહે.
\v 18 પણ ઇસુએ તેઓની ભુંડાઇ જાણીને કહ્યું કે, ઓ ઢોંગીઓ, તમે મારૂં પરીક્ષણ કેમ કરો છો?
\v 19 કરનું નાણું મને દેખાડો.ત્યારે તેઓ એક દીનાર તેની પાસે લાવ્યા.
\v 20 ત્યારે તે તેઓને કહે છે કે, આ સુરત તથા લેખ કોનાં છે?
\v 21 તેઓ તેને કહે છે કે કાઈસારનાં. ત્યારે તે તેઓને કહે છે કે, જે કાઈસારના તે કાઈસારને, તથા જે દેવનાં તે દેવને ભરી આપો.
\v 22 અને એ સાંભળીને તેઓ અચરત થયા, ને તેને મુકીને ચાલ્યા ગયા.
\v 23 તે દહાડે સાદુકીઓ, જે કહે છે કે પુનરૂત્થાન નથી, તેઓએ તેની પાસે આવીને તેને પુછતાં
\v 24 કહ્યું, ઓ ઉપદેશક, મુસાએ કહ્યું છે કે, જો કોઇ નછોરવો મરી જાય, તો તેનો ભાઇ તેની બાયડી પરણે, ને પોતાના ભાઇને સારૂ વંશ ઉપજાવે.
\v 25 તો અમારામાં સાત ભાઇ હતા, ને પહેલો પરણીને મારી ગયો. અને તે નછોરવો છતાં પોતાના ભાઇને સારૂ પોતાની બાયડી મુકી ગયો.
\v 26 તે પ્રમાણે બીજો તથા ત્રીજો સાતમાં સુધી મારી ગયા.
\v 27 અને સહુથી છેલ્લી તે બાયડી પણ મારી ગઇ.
\v 28 એ માટે પુનરૂત્થાનમાં પેલા સાતમાંથી તે કોણની બાયડી થશે? કેમકે તે સહુની થઇ હતી.
\v 29 ત્યારે ઇસુએ ઉત્તર દેતાં તેઓને કહ્યું કે, ધર્મલેખો તથા દેવનું પરાક્રમ ન જાણતાં તમે ચુકો છો.
\v 30 કેમકે પુનરૂત્થાનમાં તેઓ પરણતા નથી, ને પરણાવતા નથી, પણ આકાશમાંના દૂતો જેવા છે.
\v 31 પણ મુએલાંઓના પુનરૂત્થાન સંબંધી દેવે જે તમને કહ્યું તે શું તમે નથી વાંચ્યું?
\v 32 કે હું ઇબ્રાહીમનો દેવ તથા ઇસ્હાકનો દેવ, તથા યાકુબનો દેવ છું; તે મુએલાંઓનો દેવ નથી, પણ જીવતાંઓનો છે.
\v 33 ત્યારે લોકો એ સાંભળીને તેના બોધથી અચરત થયા.
\v 34 અને જયારે ફરોશીઓએ સાંભળ્યું કે તેણે સાદુકીઓનું મ્હો બંધ કીધું ત્યારે તેઓ એકઠા થયા;
\v 35 અને તેઓમાંથી એક પંડિતે તેનું પરીક્ષણ કરવા સારૂ તેને પુછ્યું કે,
\v 36 ઓ ઉપદેશક, નિયમશાસ્ત્રમાં કયી આજ્ઞા મોટી છે?
\v 37 ત્યારે તેણે તેને કહ્યું કે, પ્રભુ જે તારો દેવ, તે પર તું તારા આખા હૃદયથી, ને તારા આખા જીવથી, ને તારા આખા મનથી પ્રીતિ કર.
\v 38 પહેલી ને મોટી આજ્ઞા એ છે.
\v 39 અને બીજી એના જેવી એ છે કે જેવી પોતા પર તેવી પોતાના પડોસી પર તું પ્રીતિ કર.
\v 40 આ બે આજ્ઞા આખા નિયમશાસ્ત્ર તથા ભવિષ્યવાદીઓનો પાયો છે.
\v 41 અને ફરોશીઓ એકઠા મળેલા હતા, ત્યારે ઇસુએ તેઓને એવું પુછ્યું કે,
\v 42 મસીહ સંબંધી તમે શું ધારો છો? તે કોણનો દીકરો છે? તેઓ તેને કહે છે કે, દાઉદનો.
\v 43 તે તેઓને કહે છે, તો દાઉદ આત્માવડે તેને પ્રભુ કેમ કહે છે?
\v 44 [જેમ કે,] પ્રભુએ મારા પ્રભુને કહ્યું કે, તારા શત્રુઓને હું તારૂં પાયાસન કરૂં ત્યાં સુધી તું મારે જમણે હાથે બેસ.
\v 45 હવે જો દાઉદ તેને પ્રભુ કહે છે, તો તે શી રીતે તેનો દીકરો છે?
\v 46 અને એક પણ શબ્દનો ઉત્તર આપી શક્યો નહિ, વળી તે દહાડેથી તેને કંઈ પુછવાને કોઇએ છાતી ચલાવી નહિ.
\c 23
\p
\v 1 ત્યારે ઇસુએ લોકોને તથા પોતાના શિષ્યોને કહ્યું કે,
\v 2 શાસ્ત્રીઓ તથા ફરોશીઓ મુસાના આસન પર બેસે છે;
\v 3 એ માટે જે કંઈ તેઓ તમને ફરમાવે, તે કરો તથા પાળો; પણ તેઓના કામ પ્રમાણે ન કરો, કેમકે તેઓ કહે છે, પણ કરતાં નથી.
\v 4 કેમકે ભારે અને ઉંચકતા મહા મુસીબત પડે એવા બોજા તેઓ બાંધીને માણસોની ખાંધો પર ચઢાવે છે, પણ તેઓ પોતે પોતાની એક આંગળીએ તેણે ઉપાડવા ચહાતા નથી.
\v 5 અને લૂ તેઓને જુએ એ હેતુથી તેઓ પોતાના સઘળાં કામ કરે છે; તેઓ પોતાના સ્મરણપત્રોને પહોળાં બનાવે છે, ને પોતાના લુંગડાની કોર વધારે છે.
\v 6 વળી જમણાવારોમાં મુખ્ય જગ્યાઓ, તથા સભાસ્થાનોમાં મુખ્ય આસનો,
\v 7 તથા ચૌટાઓમાં સલામો, તથા માણસ તેઓને રાબી કહે એ તેઓ ચાહે છે.
\v 8 પણ તમે રાબી ન કહેવાઓ; કેમકે એકજ તમારો ગુરૂ છે, ને તમે સઘળાં ભાઇ છો.
\v 9 અને પૃથ્વી પર તમે કોઈને તમારો બાપ ન કહો, કેમકે એક જે આકાશમાં, તે તમારો બાપ છે.
\v 10 અને તમે સ્વામી ન કહેવાઓ, કેમકે એક, જે ખ્રીસ્ત, તે તમારો સ્વામી છે.
\v 11 પણ તમારામાં જે મોટો તે તમારો સેવક થાય.
\v 12 અને જે કોઇ પોતાને ઉંચો કરશે, તે નીચો કરાશે; ને જે કોઇ પોતાને નીચા કરશે, તે ઉંચો કરાશે.
\v 13 અને, ઓ શાસ્ત્રીઓ તથા ફરોશીઓ, ઢોંગીઓ, તમને અફસોસ છે; કેમકે આકાશનું રાજ્ય લોકોની સામે તમે બંધ કરો છો; કેમકે તેમાં તમે પોતે પેસતા નથી, ને જે પેસે છે તેઓને તમે પેસવા દેતાં નથી.
\v 14 [[અને, ઓ શાસ્ત્રીઓ તથા ફરોશીઓ, ઢોંગીઓ, તમને અફસોસ છે; કેમકે વિધવાઓના ઘરો તમે ખાઇ જાઓ છે, ને ઢોંગથી લાંબી પ્રાર્થનાઓ કરો છો; તે સારૂ તમે વિશેષ દંડ ભોગવશો]].
\v 15 ઓ શાસ્ત્રીઓ તથા ફરોશીઓ, ઢોંગીઓ, તમને અફસોસ છે; કેમકે તમે એક શિષ્ય કરવા સારૂ સમુદ્ર તથા પૃથ્વી ફરી વળો છો; ને તે થાય છે ત્યારે તમે તેને પોતા કરતાં બમણો નરકનો દીકરો બનાવો છો.
\v 16 ઓ આંધળા દોરનારાઓ, તમે અફસોસ છે; તમે કહો છો કે, જો કોઇ મંદિરના સમ ખાય, તો તેમાં કંઈ નહિ, પણ જો કોઇ મંદિરના સોનાના સમ ખાય તો તે બંધાયલો છે.
\v 17 ઓ મૂર્ખો તથા આંધળાઓ, વિશેષ મોટું કયું? સોનું કે સોનાને પવિત્ર કરનારૂં મંદિર?
\v 18 અને, જો કોઇ હોમવેદીના સમ ખાય તો તેમાં કંઈ નહિ, પણ જો કોઇ તે પરના અર્પણના સમ ખાય તો તે તેથી બંધાયલો છે.
\v 19 ઓ આંધળાઓ, વિશેષ મોટું કયું? અર્પણ કે અર્પણને પવિત્ર કરનારી હોમવેદી?
\v 20 એ માટે જે કોઇ હોમવેદીના સમ ખાય છે, તે તેના તથા જે સઘળાં તે પર છે તેના પણ સમ ખાય છે.
\v 21 અને જે કોઇ મંદિરના સમ ખાય છે, તે તેના તથા તેમાં જે રહે છે તેના પણ સમ ખાય છે.
\v 22 અને જે આકાશના સમ ખાય છે, તે દેવના આસનના તથા તે પર બિરાજનારના પણ સમ ખાય છે.
\v 23 ઓ શાસ્ત્રીઓ તથા ફરોશીઓ, ઢોંગીઓ, તમને અફસોસ છે; કેમકે ફુદનાનો તથા સૂવાનો તથા જીરાનો દસમો ભાગ તમે આપો છો; પણ નિયમશાસ્ત્રની ભારે વાતો, એટલે ન્યાયકરણ તથા દયા તથા વિશ્વાસ, તમે પડતાં મુક્યા છે; તમારે આ કરવાં, ને એ ન મુકવા જોઈતાં હતાં.
\v 24 ઓ આંધળા દોરનારાઓ, તમે મચ્છરને ગાળી કાઢો છો, પણ ઉંટને ગળી જાઓ છો.
\v 25 ઓ શાસ્ત્રીઓ તથા ફરોશીઓ, ઢોંગીઓ, તમને અફસોસ છે; કેમકે તમે થાળી વાટકો બહારથી શુદ્ધ કરો છો, પણ માંહે જુલમ તથા અન્યાય ભરેલા છે.
\v 26 ઓ આંધળા ફરોશી, તું પહેલાં થાળી વાટકો માંહેથી શુદ્ધ કર, કે તે બહારથી પણ શુદ્ધ થઇ જાય.
\v 27 ઓ શાસ્ત્રીઓ તથા ફરોશીઓ, ઢોંગીઓ, તમને અફસોસ છે; કેમકે ધોળેલી કબરના જેવા તમે છો, જે બહારથી શોભાયમાન દેખાય છે ખરી, પણ માંહે મુડદાંનાં હાડકાંએ તથા હરેક અશુદ્ધપણાએ ભરેલી છે.
\v 28 તેમ તમે પણ માણસોની આગળ બહારથી ન્યાયી દેખાઓ છો ખરા, પણ માંહેથી ઢોંગે તથા ભુંડાઇએ ભરેલા છો.
\v 29 ઓ શાસ્ત્રીઓ તથા ફરોશીઓ, ઢોંગીઓ, તમને અફસોસ છે; કેમકે તમે ભવિષ્યવાદીઓની કબરો બાંધો છો, ને ન્યાયીઓની કબરો સણગારો છો;
\v 30 ને કહો છો કે, જો અમે અમારા બાપદાદાઓના દિવસોમાં હોત તો તેઓની સાથે ભવિષ્યવાદીઓના ખૂનમાં અને ભાગીયાન થાત.
\v 31 એથી તમે પોતે સંબંધી સાક્ષી આપો છો કે ભવિષ્યવાદીઓને મારી નાખનારાઓના દીકરા તમે છો.
\v 32 તો તમારા બાપદાદાઓનું માપ ભરી ડો.
\v 33 ઓ સર્પો, સાપોના વંશ, નરકના દંડથી તમે શી રીતે બચશો?
\v 34 એ માટે, જુઓ, ભવિષ્યવાદીઓને તથા જ્ઞાનીઓને તથા શાસ્ત્રીઓને હું તમારી પાસે મોકલું છું, ને તમે તેઓમાંના કેટલાએકને મારી નાખશો, ને વધસ્તંભે જડશો, ને તેઓમાંના કેટલાએકને તમારાં સભાસ્થાનોમાં કોરડા મારશો, ને નગરે નગર તેઓની પુઠે લાગશો;
\v 35 કે ન્યાયી હાબેલના લોહીથી તે બારખીઆના દીકરા જાખરીઆ, જેણે મંદિરની તથા હોમવેદીની વચ્ચે તમે મારી નાખ્યો હતો, તેના લોહી સુધી જે બધા ન્યાયીઓનું લોહી પૃથ્વી પર વહેવડાવ્યું હતું, તે તમ પર આવે.
\v 36 હું તમને ખચિત કહું છું કે, એ બધું આ પેઢી પર આવશે.
\v 37 ઓ યરૂશાલેમ, યરૂશાલેમ, ભવિષ્યવાદીઓને મારી નાખનાર, ને તારી પાસે મોકલેલાઓને પત્થરે મારનાર! જેમ મરઘી પોતાનાં બચ્ચાંને પાંખો તળે એકઠાં કરે છે, તેમ તારાં છોકરાને એકઠા કરવાનું મેં કેટલી વાર ચાહ્યું, પણ તમે ચાહ્યું નહિ!
\v 38 જુઓ, તમારે સારૂ તમારું ઘર ઉજડ મુકાયું છે.
\v 39 કેમકે હું તમને કહું છું કે, પ્રભુને નામે જે આવે છે તે અશીર્વાદિત છે, એવું કહેશો ત્યાં સુધી હવેથી તમે મને નહિજ દેખશો.
\c 24
\p
\v 1 આને ઇસુ મંદિરમાંથી નીકળીને માર્ગે ચાલતો હતો, ત્યારે તેના શિષ્યો તેને મંદિરના બાંધકામો દેખાડવાને પાસે આવ્યા.
\v 2 ત્યારે તેણે ઉત્તર દેતાં તેઓને કહ્યું કે, શું તમે એ બધા નથી દેખતાં? હું તમને ખચિત કહું છું કે, પાડી નહિ નંખાય, એવો એક પણ પત્થર બીજા ઉપર અહીં રહેવા દેવાશે નહિ.
\v 3 પછી જૈતુનના પહાડ પર તે બેઠો હતો, ત્યારે શિષ્યોએ એકાંતમાં તેની પાસે આવીને કહ્યું કે, એ બહુ ક્યારે થશે? ને તારા આવવાની તથા જગતના અંતની શી નિશાની થશે? તે અમને કહે.
\v 4 ત્યારે ઇસુએ ઉત્તર આપતાં તેઓને કહ્યું કે, તમને કોઇ ભુલાવામાં ન નાખે, માટે સાવધાન રહો.
\v 5 કેમકે મારે નામે ઘણા એમ કેહતા આવશે કે, હું તે ખ્રીસ્ત છું; ને ઘણાને ભુલાવામાં નાખશે.
\v 6 અને લડાઈઓ તથા લડાઈઓની અફવા તમે સાંભળશો, ત્યારે જોજો, ગભરાતા ના; કેમકે એ બધું થવાની અગત્ય છે, પણ તેટલેથી અંત નહિ આવે.
\v 7 કેમકે પ્રજા પ્રજા વિરુદ્ધ તથા રાજ્ય રાજ્ય વિરુદ્ધ ઉઠશે, ને દુકાળો તથા મરકીઓ તથા ઠેકાણે ઠેકાણે ધરતીકંપો થશે.
\v 8 પણ એ બધા તો દુઃખોના આરંભ છે.
\v 9 ત્યારે તેઓ તમને વિપત્તિમાં નાખશે, ને તમને મારી નાખશે, ને મારા નામને લીધે સઘળી પ્રજાઓ તમારો દ્વેષ કરશે.
\v 10 અને તે વેળા ઘણા ઠોકર ખાશે, ને એક બીજાને પરસ્વાધીન કરાવશે, ને એક બીજા પર વૈર કરશે.
\v 11 અને જુઠા ભવિષ્યવાદીઓ ઘણા ઉઠશે, ને ઘણાને ભુલાવામાં નાખશે,
\v 12 અને અન્યાય વધી જવાના કારણથી ઘણાખરાનો પ્રેમ થંડો થઇ જશે.
\v 13 પણ અંત સુધી જે ટકશે તે તારણ પામશે.
\v 14 અને સર્વ પ્રજાઓને સાક્ષી થવા સારૂ રાજ્યની આ સુવાર્ત્તા અખા જગતમાં પ્રગટ કરાશે; ને ત્યારે અંત આવશે.
\v 15 એ માટે ઉજડની અમંગળપણા [ની નિશાણી] જે સંબંધી દાનીએલ ભવિષ્યવાદીએ કહેલું છે, તેને જયારે તમે પવિત્ર જગ્યાએ ઉભેલી જુઓ (જે વાંચે તે સમજે),
\v 16 ત્યારે જેઓ યહુદાહમાં હોય તેઓ પહાડો પર નાસી જાય;
\v 17 ધાબા પર જે હોય તે પોતાના ઘરમાંનો સામાન લેવાને ન ઉતરે;
\v 18 ને ખેતરમાં જે હોય તે પોતાનું લુગડું લેવાને પાછો ન ફરે.
\v 19 અને તે દહાડાઓમાં જેઓ ગર્ભવતી હોય, તથા જેઓ ધવાડતી હોય, તેઓને અફસોસ છે.
\v 20 પણ તમારૂ નાસવું શીયાળામાં કે વિશ્રામવારે ન થાય તે માટે તમે પ્રાર્થના કરો.
\v 21 કેમકે તે વેળા એવી મોટી વિપત્તિ આવી પડશે કે, તેવી જગતના આરંભથી હમણાં સુધી થઇ નથી, ને કદી થશે પણ નહિ.
\v 22 અને જો તે દહાડા ઓછા કરવામાં ન આવત તો કોઇ માણસ બચી ન શકત; પણ પસંદ કરેલાઓની ખાતર તે દહાડા ઓછા કરાશે.
\v 23 ત્યારે જો કોઇ તમને કહેશે કે, જુઓ, ખ્રીસ્ત અહીં અથવા ત્યાં છે, તો તમે માનતા ના;
\v 24 કેમકે જુઠા ખ્રીસ્ત તથા જુઠા ભવિષ્યવાદીઓ ઉઠશે, ને એવા મોટા ચમત્કાર તથા અદભુત કૃત્યો દેખાડશે કે જો બની શકે તો પસંદ કરેલાઓને પણ તેં ભુલાવામાં નાખશે.
\v 25 જુઓ, મેં અગાઉથી તમને કહ્યું છે.
\v 26 એ માટે જો તેઓ તમને કહે કે, જુઓ, તે રાનમાં છે, તો બહાર ના જતા; જુઓ, તે ઓરડીઓમાં છે, તો ના માનતા.
\v 27 કેમકે જેમ વિજળી પૂર્વથી નીકળીને પશ્ચિમ સુધી ચમકે છે, તેમજ માણસના દીકરાનું આવવું થશે.
\v 28 જ્યાં મુડદું હોય, ત્યાં ગીધો એકઠાં થશે.
\v 29 અને તે દહાડાઓની વિપત્તિ પછી, તરત સુરજ અંધકારરૂપ થઇ જશે, ને ચંદ્ર પોતાનું અજવાળું નહિ આપશે, ને આકાશથી તારા ખરશે, ને આકાશનાં પરાક્રમો હલાવાશે.
\v 30 અને ત્યારે માણસના દીકરાની નિશાની આકાશમાં દેખાશે, ને ત્યારે પૃથ્વી પરનાં સઘળાં કુળો શોક કરશે; અને માણસના દીકરાને પરાક્રમ તથા મોટા મહિમામાં આકાશના મેઘ પર આવતો તેઓ દેખશે.
\v 31 અને રણશિંગડાડાના મોટા આવાજ સહિત તે પોતાના દૂતોને મોકલાશે, ને તેઓ ચારે દિશામાંથી આકાશના એક છેડાથી તે બીજા છેડા સુધી, તેના પસંદ કરેલાઓને એકઠા કરશે.
\v 32 હવે અંજીરી પરથી તેનું દૃષ્ટાંત શીખો. જયારે તેની ડાળી કુમળી થઇ હોય છે, ને પાંદડા ફુટી નીકળે છે, ત્યારે તમે જાણો છે કે ઉનાળો પાસે આવ્યો છે.
\v 33 એમજ તમે પણ જયારે તે બધાં થતાં જુઓ, ત્યારે તમારે જાણવું કે તે પાસે બારણા આગળજ છે.
\v 34 હું તમને ખચિત કહું છું કે, એ બધાં પુરા થશે ત્યાં સુધી આ પેઢી ગુજરી નહિ જશે.
\v 35 આકાશ તથા પૃથ્વી જતાં રહેશે, પણ મારી વાતો જતી રહેશે નહિ.
\v 36 પણ તે દહાડા તથા તે ઘડી સંબંધી બાપ વગર કોઇ પણ જાણતો નથી, આકાશના દૂતો નહિ ને દીકરો પણ નહિ.
\v 37 ને જેમ નુહના સમયમાં થયું, તેમજ માણસના દીકરાનું આવવું પણ થશે.
\v 38 કેમકે જેમ જલપ્રલયની અગાઉ નુહ વહાણમાં ચઢી બેઠો ત્યાં સુધી તેઓ ખાતાં પીતા, ને પરણતા પરણાવતા હતા;
\v 39 અને જલપ્રલય આવીને સહુને તાણી લઇ ગયો, ત્યાં સુધી તેઓ ન સમજ્યા, તેમજ માણસના દીકરાનું આવવું પણ થશે.
\v 40 તે વખત બે માણસ ખેતરમાં હશે, એક લેવાશે ને બીજો પડતો મુકાશે.
\v 41 બે સ્ત્રીઓ ઘંટીએ દળતી હશે, એક લેવાશે ને બીજી પડતી મુકાશે.
\v 42 માટે જાગતા રહો, કેમકે તમારો પ્રભુ કયે દિવસે આવશે એ તમે જાણતા નથી.
\v 43 પણ એ જાણો કે ચોર કયે પહોરે આવશે, એ જો ઘરઘણી જાણતો હોત, તો તે જાગતો રહેત, ને પોતાના ઘરમાં ખાતર પાડવા ન દેત.
\v 44 એ માટે તમે પણ તૈયાર રહો; કેમકે જે ઘડીએ તમે ધારતા નથી તે ઘડીએ માણસનો દીકરો આવશે.
\v 45 તો જે ચાકરના ઘણીએ પોતાના ઘરનાંને થોક વખતે ખાવાનું આપવા સારૂ પોતાના ઘરનો કારભારી ઠરાવ્યો છે, તે વિશ્વાસુ તથા બુદ્ધિવાન ચાકર કોણ છે?
\v 46 જેને તેનો ઘણી આવીને એમ કરતો દેખશે તે ચાકરને ધન્ય છે.
\v 47 હું તમને ખચિત કહું છું કે, તે તેને પોતાની બધી સંપતિઓ કારભારી ઠરાવશે.
\v 48 પણ જો તે ભુંડો ચાકર પોતાના મનમાં કહેશે કે, મારો ઘણી આવતાં વાર લગાડે છે;
\v 49 ને તે બીજા ચાકરોને મારવા તથા છાકટાઓની સાથે ખાવા તથા પીવા લાગશે,
\v 50 તો જે દહાડે તે તેની વાત જોતો નથી, ને જે ઘડી તે જાણતો નથી, તેમાં તે ચાકરનો ઘણી આવશે;
\v 51 ને તેને કાપી નાખશે, ને તેનો ભાગ ઢોંગીઓની સાથે ઠરાવશે; ત્યાં રડવું ને દાંત પીસવું થશે.
\c 25
\p
\v 1 તો આકાશના રાજ્યને દસ કુમારિકાઓની ઉપમા અપાશે, કે કે પોતપોતાની મશાલો લઈને વરને મળવા સારૂ બહાર ગઇ.
\v 2 અને તેઓમાંની પાંચ મૂર્ખ ને પાંચ બુદ્ધિવાન હતી.
\v 3 કેમકે મૂર્ખીઓએ પોતાની મશાલો લીધી, ત્યારે તેઓએ સાથે તેલ ન લીધું.
\v 4 પણ બુદ્ધિવંતીએ પોતાની મશાલો સાથે પોતાની કુપ્પીમાં તેલ લીધું.
\v 5 અને વરને વાર લાગી એટલામાં તે સર્વ ઝોકાં ખાઇને ઉંઘી ગઇ.
\v 6 અને અરધી રાત્રે બૂમ પડી કે, જુઓ, વર આવે છે, તેને મળવાને નીકળો.
\v 7 ત્યારે તે સઘળી કુમારિકાઓએ ઉઠીને પોતપોતાની મશાલો તૈયાર કીધી.
\v 8 અને મૂર્ખીઓએ બુદ્ધિવંતીને કહ્યું કે, તમારા તેલમાંથી અમને આપો, કેમકે અમારી મશાલો હોલવાઇ જાય છે.
\v 9 પણ બુદ્ધિવંતીએ ઉત્તર દેતાં કહ્યું કે કદાચને અમને તથા તમને પુરૂં નહિ પડશે, માટે તમે વેચનારાઓની પાસે જાઓ, ને પોતપોતાને સારૂ વેચાતું લો.
\v 10 અને તેઓ વેચાતું લેવા ગઇ એટલામાં વર આવી પહોંચ્યો, ને જેઓ તૈયાર હતી તેઓ તેની જોડે લગ્નજમણમાં ગઇ, ને બારણું બંધ કરવામાં આવ્યું.
\v 11 પછી તે બીજી કુમારિકાઓએ આવીને કહ્યું કે, ઓ સ્વામી, સ્વામી, અમારે સારૂ ઉઘાડ.
\v 12 પણ તેણે ઉત્તર દેતાં કહ્યું, હું તમને ખચિત કહું છું કે હું તમને નથી ઓળખતો.
\v 13 માટે તમે જાગતા રહો, કેમકે તે દહાડો અથવા ઘડી તમે જાણતા નથી.
\v 14 કેમકે [તેનું આવવું] એક માણસના જેવું છે, જેણે પરદેશ જતાં પોતાના ચાકરોને બોલાવીને પોતાની સંપત્તિ તેઓને સોંપી.
\v 15 એકને તેણે પાંચ હજાર તાલંત, ને બીજાને બે, ને ત્રીજાને એક, હરેકને પોતપોતાની શક્તિ પ્રમાણે આપ્યું; ને તે પરદેશ ગયો.
\v 16 પછી જેને પાંચ તાલંત મળ્યા હતા, તે તરત જઈને તેથી વેપાર કરીને બીજા પાંચ તાલંત કમાયો.
\v 17 તેમજ જેને બે, તે પણ બીજા બે કમાયો.
\v 18 પણ જેને એક મળ્યો હતો તેણે જઈને ભોંય ખોદીને પોતાના ઘણીનું નાણું દાટી મુક્યું;
\v 19 અને લાંબી મુદ્દત પછી તે ચાકરોનો ઘણી આવે છે, ને તેઓ પાસેથી હિસાબ લે છે.
\v 20 ત્યારે જેને પાંચ તાલંત મળ્યા હતા તે બીજો પાંચ તાલંત પણ લેતો આવ્યો, ને કહ્યું કે, પ્રભુ, તે મને પાંચ તાલંત સોંપ્યા હતા; જો, હું તે ઉપરાંત બીજા પાંચ તાલંત કમાયો.
\v 21 ત્યારે તેના પ્રભુએ તેને કહ્યું કે, શાબાશ, સારા તથા વિશ્વાસુ ચાકર, તું થોડામાં વિશ્વાસુ થયો છે; હું તને ઘણા પર ઠરાવીશ, તું તારા પ્રભુના આનંદમાં પેસ.
\v 22 અને જેને બે તાલંત મળ્યા હતા, તેણે પણ પાસે આવીને કહ્યું કે, પ્રભુ, તેં મને બે તાલંત સોંપ્યાં હતા; જો, હું તે ઉપરાંત બીજા બે તાલંત કમાયો.
\v 23 તેના પ્રભુએ તેને કહ્યું કે, શાબાશ, સારા તથા વિશ્વાસુ ચાકર, તું થોડામાં વિશ્વાસુ થયો છે; હું તને ઘણા પર ઠરાવીશ, તું તારા પ્રભુના આનંદમાં પેસ.
\v 24 પછી જેને એક તાલંત મળ્યો હતો, તેણે પણ પાસે આવીને કહ્યું કે, પ્રભુ, જ્યાં તે નથી વાવ્યું ત્યાંથી તું કાપનાર, ને જ્યાં તે નથી વેર્યું ત્યાંથી તું એકઠું કરનાર છે, એવો કરડો માણસ મેં તને જાણ્યો.
\v 25 માટે હું બીધો, ને જઈને તારા તાલંતને મેં ભોંયમાં દાટી મુક્યો; જો, જે તારું તે તને પહોંચ્યો છે.
\v 26 અને તેના પ્રભુએ ઉત્તર દેતાં તેને કહ્યું કે, અરે ભુંડા તથા આળસી ચાકર, જ્યાં મેં નથી વાવ્યું ત્યાંથી હું કાપું છું, ને જ્યાં મેં નથી વેર્યું ત્યાંથી હું એકઠું કરું છું એમ તું જાણ્યું હતું,
\v 27 તો મારૂં નાણું તારે શાહુકારોને આપવું જોઈતું હતું કે હું આવીને વ્યાજ સુદ્ધાં મારું પામત.
\v 28 એ માટે એની પાસેથી તાલંત લઈને જેની પાસે દસ તાલંત છે તેને આપો.
\v 29 કેમકે જેની પાસે છે તે દરેકને અપાશે, ને તેનું ઘણું થશે; પણ જેની પાસે નથી, તેનું જે છે તે પણ તેની પાસેથી લઇ લેવામાં આવશે.
\v 30 અને તે નકામા ચાકરને બહારના અંધકારમાં કાઢી મુકો, ત્યાં રડવું ને દાંત પીસવું થશે.
\v 31 અને જયારે માણસનો દીકરો પોતાના મહિમામાં સર્વ પવિત્ર દૂતો સુદ્ધાં આવશે, ત્યારે તે પોતાના મહિમાના રાજ્યાસન પર બેસશે.
\v 32 અને સર્વ લોક તેની આગળ એકઠા કરાશે; ને જેમ ઘેટાંપાળક ઘેટાંને બકરાંથી જુદાં પાડે છે, તેમ તે તેઓને એક બીજાથી જુદા પાડશે.
\v 33 અને ઘેટાંને તે પોતાને જમણે હાથે. પણ બકરાંને ડાબે હાથે રાખશે.
\v 34 ત્યારે રાજા પોતાની જમણી તરફનાઓને કહેશે કે, મારા બાપના આશીર્વાદિતો, તમે આવો, જે રાજ્ય જગતનો પાયો નાખ્યા અગાઉ તમારે સારૂ તૈયાર કીધેલું છે તેનો વારસો લો.
\v 35 કેમકે હું ભૂખ્યો હતો, ત્યારે તમે મને ખાવાનું આપ્યું; હું તરસ્યો હતો, ત્યારે તમે મને [પાણી] પાયું; હું પારકો હતો; ત્યારે તમે મને પરોણો રાખ્યો;
\v 36 હું નાગો હતો, ત્યારે તમે મને વસ્ત્ર પહેરાવ્યાં; હું માંદો હતો, ત્યારે તમે મને જોવા આવ્યા; હું કેદમાં હતો, ત્યારે તમે મારી પાસે આવ્યા.
\v 37 ત્યારે ન્યાયીઓ તેને ઉત્તર દેતાં કહેશે કી, પ્રભુ, ક્યારે અમે તને ભૂખ્યો દેખીને ખવાડ્યું, અથવા તરસ્યો દેખીને પાણી] પાયું?
\v 38 ને ક્યારે અમે તમે પારકો દેખીને પરોણો રાખ્યો, અથવા નાગો દેખીને વસ્ત્ર પહેરાવ્યાં?
\v 39 અને ક્યારે અમે તને માંદો અથવા કેદમાં જોઇને તારી પાસે આવ્યા?
\v 40 ત્યારે રાજા ઉત્તર દેતાં તેઓને કહેશે, હું તમને ખચિત કહું છું કે, આ મારા ભાઈઓમાંના બહુ નાનાઓમાંથી એકને તમે તે કીધું એટલે મને કીધું.
\v 41 પછી ડાબી તરફનાઓને પણ તે કહેશે કે, ઓ શાપિતો, જે સર્વકાલિક અગ્નિ શેતાન તથા તેના દૂતોને સારૂ તૈયાર કીધેલા છે, તેમાં તમે મારી આગળથી જાઓ.
\v 42 કેમકે હું ભૂખ્યો હતો, પણ તમે મને ખાવનું આપ્યો નહિ, હું તરસ્યો હતો, પણ તમે મને [પાણી] પાયું નહિ;
\v 43 હું પારકો હતો, પણ તમે મને પરોણો રાખ્યો નહિ; નાગો હતો, પણ તમે મને વસ્ત્ર પહેરાવ્યાં નહિ; માંદો તથા કેદમાં હતો, પણ તમે મને જોવા આવ્યા નહિ.
\v 44 ત્યારે તેઓ પણ ઉત્તર દેતાં કહેશે કે, પ્રભુ, ક્યારે અમે તને ભૂખ્યો, કે તરસ્યો, કે પારકો, કે નાગો, કે માંદો કે કેદમાં દેખીને તારી સેવા નહિ કીધી?
\v 45 ત્યારે તે તેઓને ઉત્તર દેતાં કહેશે કે, હું તમને ખચિત કહું છું કે, આ બહુ નાનાઓમાંથી એકને તમે તે કીધું નહિ, એટલે મને કીધું નહિ.
\v 46 અને તેઓ સર્વકાલિક શાસનમાં જશે, પણ ન્યાયીઓ સર્વકાલિક જીવનમાં [જશે].
\c 26
\p
\v 1 અને ઇસુએ એ સર્વ વાતો પુરી કીધી ત્યારે એમ થયું કે તેણે પોતાના શિષ્યોને કહ્યું,
\v 2 તમે જાણો છો કે બે દહાડા પછી પાસ્ખા પર્વ છે; અને માણસના દીકરો વધસ્તંભે જડાવા સારૂ પરસ્વાધીન કરાય છે.
\v 3 ત્યારે મુખ્ય યાજકો તથા લોકોનાં વડીલો કાયાફા નામે પ્રમુખ યાજકની કચેરીના એકઠા થયા.
\v 4 અને ઇસુને કપટથી પકડીને મારી નાખવ માટે મનસુબો કીધો.
\v 5 પણ તેઓએ કહ્યું કે, પર્વમાં નહિ, રખે લોકોમાં ગડબડ થાય.
\v 6 અને ઇસુ બેથાનીઆમાં સીમોન કોઢીઆના ઘરમાં હતો.
\v 7 ત્યારે અતિ મૂલ્યવાન અત્તરની સંગેમરમરની ડબ્બી લઈને એક બાયડી તેની પાસે આવી, ને તે જમવા બેઠો હતો ત્યારે તેના માથા પર તેણીએ તે રેડ્યું.
\v 8 પણ તેનાં શિષ્યોએ તે દીઠું ત્યારે તેઓને ગુસ્સે થઈને કહ્યું કે, એ નુકસાન શા માટે?
\v 9 કેમકે એ અત્તર ઘણે મૂલ્યે વેચાત, ને દરિદ્રીઓને અપાત.
\v 10 ત્યારે ઇસુએ એ જાણીને તેઓને કહ્યું કે, એ બાયડીને તમે કેમ સતાવો છો? કેમકે એણે તો મારા પ્રત્યે ઉત્તમ કામ કીધું છે.
\v 11 કેમકે દરિદ્રી સદા તમારી સાથે છે, પણ હું સદા તમારી સાથે નથી.
\v 12 તેણે એ અત્તર મારી શરીર પર રેડ્યું એ તો મારા દટાવાણી તૈયારીને સારૂ તેણે કીધું.
\v 13 હું તમને ખચિત કહું છું કે, આ સુવાર્ત્તા આખા જગતમાં જ્યાં કહીં પ્રસિદ્ધ કરાશે ત્યાં એણે જે કીધું છે તે પણ એના સંભારણાને સારૂ કહેવાશે.
\v 14 ત્યારે યહુદા ઇસકારીઓત કહેવાએલા તે બારમાંના એકે મુખ્ય યાજકોની પાસે જઈને
\v 15 કહ્યું કે, તેને હું તમારે સ્વાધીન કરું તો તમે મને શું આપવા રાજી છો? ને તેઓને તેને ત્રીસ રૂપીઆ તોળી આપ્યા.
\v 16 અને ત્યારથી તેણે તેને પરસ્વાધીન કરવાનો લાગ શોધ્યા કીધો.
\v 17 અને બેખમીર રોટલીના [પર્વને]] પહેલે દહાડે શિષ્યોએ ઈસુની પાસે આવીને કહ્યું કે, મે તારે વાસ્તે પાસ્ખા કાવાની ક્યાં તૈયારી કરીએ? તારી શી ઈચ્છા છે?
\v 18 ત્યારે તેણે કહ્યું કે, નગરમાં ફલાણી પાસે જઈને તેને કહો, ઉપદેશક કહે છે કે મારો સમય પાસે આવ્યો છે, હું મારા શિષ્યો સુદ્ધાં તારે ઘેર પાસ્ખા પાળીશ.
\v 19 અને ઇસુએ શિષ્યોને જેવી આજ્ઞા આપી હતી, તેવું તેઓને કીધું, ને પાસ્ખા તૈયાર કીધું.
\v 20 અને સાંજ પડી ત્યારે બાર શિષ્યોની સાથે તે જમવા બેઠો.
\v 21 અને તેઓ જમતા હતા ત્યારે તેણે કહ્યું, હું તમને ખચિત કહું છું કે, તમારામાંનો એક મને પરસ્વાધીન કરશે.
\v 22 ત્યારે તેઓ ઘણા શોકાતુર થયા, ને તેઓમાંનો હરેક તેને કહેવા લાગ્યો કે, પ્રભુ, શું તે હું છું?
\v 23 અને તેણે ઉત્તર દેતાં કહ્યું કે, જેણે મારી સાથે થાળીમાં હાથ ઘાલ્યો છે તેજ મને પરસ્વાધીન કરશે.
\v 24 માણસના દીકરા સંબંધી જેમ લખ્યું છે તેમ તે જાય છે ખરો; પણ જે માણસથી માણસનો દીકરો પરસ્વાધીન કરાય છે, તેને અફસોસ છે; જો તે માણસ જન્મ્યો ન હોત, તો તેને માટે સારૂ હોત.
\v 25 ત્યારે તેને પરસ્વાધીન કરનાર યહુદાએ ઉત્તર દેતાં કહ્યું, રાબી, શું તે હું છું? તેણે તેને કહે છે કે, તેં પોતેજ કહ્યું.
\v 26 અને તેઓ ભોજન કરતાં હતા ત્યારે ઇસુએ ર્રોટલી લઈને, તથા આશીર્વાદ માગીને ભાંગી, ને શિષ્યોને આપીને કહ્યું કે, લો, ખાઓ, એ મારું શરીર છે.
\v 27 અને તેણે વાટકો લઇને તથા સ્તુતિ કરીને તેઓને આપતાં કહ્યું કે, તમે સહુ એમાંનું પીઓ.
\v 28 કેમકે એ [નવો] કરારનું મારૂં લોહી છે, જે પાપોની માફીને અર્થે ઘણાઓને સારૂ વહેવડાવવામાં આવે છે.
\v 29 અને હુતામને કહું છું કે, હું મારા બાપના રાજ્યમાં તમારી સાથે નવો પીશે, તે દહાડા સુધી દ્રાક્ષરસ હવેથી હું પીનારજ નથી.
\v 30 અને તેઓ ગીત ગાયા પછી જૈતુનના પહાડ પર બહાર ગયા.
\v 31 ત્યારે ઇસુ તેઓને કહે છે કે, તમે સહુ આજ રાત્રે મારા સંબંધી ઠોકર ખાશો; કેમકે એમ લખ્યું છે કે હું ઘેટાંપાળકને મારીશ, ને ટોળાનાં ઘેટાં વિખેરાઈ જશે.
\v 32 પણ મારા ઉઠ્યા પછી હું તમારી અગાઉ ગાલીલમાં જઈશ.
\v 33 ત્યારે પીત્તરે ઉત્તર દેતાં તેને કહ્યું કે, જો બધા તારા સંબંધી ઠોકર ખાશે, તોપણ હું કદી ઠોકર નહિ ખાઈશ.
\v 34 ઇસુએ તેને કહ્યું, હું તને ખચિત કહું છું કે, આજ રાત્રે મરઘો બોલ્યા અગાઉ, ત્રણ વાર તું મારો નકાર કરીશ.
\v 35 પીતર તેને કહે છે કે, જો તારી સાથે મારે મરવું પડે તોપણ હું તારો નકાર નહિજ કરીશ.
\v 36 ત્યારે ઇસુ તેઓની સાથે ગેથસેમાને નામે એક ઠેકાણે આવે છે, ને શિષ્યોને કહે છે કે, હું પણે જઈને પ્રાર્થના કરૂં ત્યાં સુધી તમે અહીં બેસો.
\v 37 અને પીતરને તથા ઝબદીના બે દીકરાને સાથે લઈને પોતે શોકાતુર તથા ઉદાસ થવા લાગ્યો;
\v 38 ત્યારે તે તેઓને કહે છે કે, મારો જીવ મારવા જેવો ઘણો શોકાતુર છે, તમે અહીં રહીને મારી સાથે જાગતા રહો.
\v 39 પછી તેણે થોડે આધે જઈને ઉંધે મ્હોડે પડીને પ્રાર્થના કરતાં કહ્યું કે, ઓ મારા બાપ, જો બની શકે તો આ વાટકો મારાથી દૂર કર; તોપણ મારી ઈચ્છા પ્રમાણે નહિ, પણ તારી ઈચ્છા પ્રમાણે થાઓ.
\v 40 પછી શિષ્યોની પાસે તે આવે છે, ને તેઓને ઉંઘતા દેખીને પીતરને કહે છે, શું તમે એક ઘડી પણ મારી સાથે જાગતા રહી નથી શકતા?
\v 41 તમે જાગતા રહો ને પ્રાર્થના કરો કે તમે પરીક્ષણમાં ન આવો; આત્મા તત્પર છે ખરો, પણ શરીર અબળ છે.
\v 42 વળી બીજી વાર તેણે જઈને પ્રાર્થના કહ્યું, ઓ મારા બાપ, જો આ વાટકો મારા પીધા વગર મારી પાસેથી દૂર થઇ ન શકે તો તારી ઈચ્છા થાય.
\v 43 ત્યારે તેણે બીજી વાર આવીને તેઓને ઉંઘતા દીઠા; કેમકે તેઓની આંખો [ઉંઘતી] ભારે થઇ હતી.
\v 44 અને તે ફરીથી તેઓને મુકી ગયો, ને ત્રીજી વાર તેજ વાત કહેતાં તેણે પ્રાર્થના કીધી.
\v 45 ત્યારે તે પોતાના શિષ્યોની પાસે આવીને તેઓને કહે છે કે, હવે ઉંઘ્યા કરો, ને આરામ લો; જુઓ, ઘડી પાસે આવી છે, ને માણસનો દીકરો પાપીઓના હાથમાં પરસ્વાધીન કરાય છે.
\v 46 ઉઠો આપણે જઈએ; જુઓ, મને જે પરસ્વાધીન કરે છે તે પાસે આવ્યો છે.
\v 47 અને તે હજી બોલતો હતો, એટલામાં જુઓ, તે બારમાંનો એક, એટલે યહુદા, આવ્યો; ને તેની જોડે મુખ્ય યાજકોની તથા લોકોનાં વડીલોની પાસેથી ઘણા લોક તરવારો તથા સોટા લઈને આવ્યા.
\v 48 હવે તેને પરસ્વાધીન કરનારે તેઓને નિશાની આપી હતી કે, હું જેને ચુમીશ તેજ તે છે; તેને પકડી લેજો.
\v 49 અને તરત તેણે ઇસુની પાસે આવીને કહ્યું, રાબી સલામ' ને તેને ચુમ્યો;
\v 50 ને ઇસુએ તેને કહ્યું કે, મિત્ર, જે કરવાને તું આવ્યો છે તે કર. ત્યારે તેઓએ પાસે આવીને, ઇસુ પર હાથ નાખીને, તેને પકડી લીધો.
\v 51 પછી જુઓ, ઇસુના સાથીઓમાંના એકે હાથ લાંબો કરીને પોતાની તરવાર કાઢી, ને પ્રમુખ યાજકના ચાકરને મારીને તેનો કાન કાપી નાખ્યો.
\v 52 ત્યારે ઇસુ તેને કહે છે કે, મારી તરવાર તેનાં મ્યાનમાં પાછી ઘાલ; કેમકે જે સઘળાં તરવાર પકડે છે તેઓ તરવારથી નાશ પામશે.
\v 53 શું તું ધારે છે કે હું એવો શક્તિમાન નથી કે જો બાપની પાસે માગું, તો તે હમણાંજ દૂતોની બાર ફોજ કરતાં વધારે મારી પાસે મોકલી દેશે નહિ?
\v 54 તો જે ધર્મલેખો [માં લખેલું છે] કે એવું થવું જોઈએ, તે કેમ પુરૂં થશે?
\v 55 તેજ વેળા ઇસુએ લોકોને કહ્યું કે, તમે તરવારો તથા સોટા લઈને જેમ ચોરને તેમ મને પકડવા નીકળી આવ્યા છો શું? હું રોજ મંદિરમાં બેસીને બોધ કરતો હતો; ને તમે મને પકડ્યો નહતો;
\v 56 પણ ભવિષ્યવાદીઓના લેખો પુરા થાય માટે આ બધું થયું છે. ત્યારે બધા શિષ્યો તેને મુકીને નાઠા.
\v 57 પછી જેઓએ ઇસુને પકડ્યો હતો, તેઓ જ્યાં શાસ્ત્રીઓ તથા વડીલો એકઠા થયા હતા ત્યાં કાફાયા પ્રમુખ યાજકની પાસે તેને લઇ ગયા.
\v 58 અને પીતર આઘો આઘો તેની પાછળ પ્રમુખ યજાકની કચેરી સુધી ચાલ્યો, ને માંહે જઈને પરિણામ જોવાને ભાલદારોની સાથે બેઠો.
\v 59 અને મુખ્ય યાજકોએ તથા આખી ન્યાયસભાએ, ઇસુને મારી નાખવાને, તેની વિરુદ્ધ જુઠી શાહેદી શોધી;
\v 60 અને જો કે ઘણા જુઠા સાક્ષી આવ્યા, તોપણ તે ન જડી; પણ પાછળથી બે આવીને
\v 61 બોલ્યા કે, એણે કહ્યું, હું દેવના મંદિરને પાડી નાખવાને તથા ત્રણ દહાડામાં તેને પાછું બાંધવાને સમર્થ છું.
\v 62 ત્યારે પ્રમુખ યાજાકે ઉભા થઈને તેને કહ્યું, શું તું કંઈ ઉત્તર નથી દેતો? એઓ તારી વિરુદ્ધ શી શાહેદી આપે છે.
\v 63 પણ ઇસુ છાનો રહ્યો. ત્યારે પ્રમુખ યાજાકે તેને કહ્યું, હું તને જીવતા દેવના સમ ઘાલું છું કે, દેવનો દીકરો જે ખ્રીસ્ત તેજ તું છે કે નહિ, એ અમને કહે.
\v 64 ઇસુ તેને કહે છે કે, તેંજ કહ્યું, પરંતુ હું તમને કહું છું કે, હવે પછી માણસના દીકરાને પરાક્રમના જમણા હાથ પર બેઠેલો તથા આકાશના મેઘો પર આવતો તમે દેખશો.
\v 65 ત્યારે પ્રમુખ યાજકે પોતાના લૂગડાં ફાડીને કહ્યું કે, એણે દુર્ભાષણ કર્યું છે; આપણને બીજા શાહેદીઓની શી જરૂર છે? જુઓ, હવે તમે એ દુર્ભાષણ સાંભળ્યું છે.
\v 66 તમે શું ધારો છો? ને તેઓએ ઉત્તર દેતાં કહ્યું કે, એ મરણજોગ છે.
\v 67 ત્યારે તેઓએ તેના મ્હો પર થુંકીને તેને મુક્કી મારી; ને બીજાઓએ તેને થબડાકો મારતાં
\v 68 કહ્યું કે, ઓ ખ્રીસ્ત, તને કોણે માર્યો એ અમને કહી બતાવ.
\v 69 અને પીતર બહાર ચોકમાં બેઠો હતો, ત્યારે એક દાસીએ તેની પાસે આવીને કહ્યું કે, તું પણ ગાલીલના ઇસુ જોડે હતો.
\v 70 પણ તેણે સહુની આગળ નકાર કરતાં કહ્યું કે, જે તું કહે છે તે હું જાણતો નથી.
\v 71 અને તે બહાર પરશાળમાં ગયો ત્યારે બીજીએ તેને દેખીને જેઓ ત્યાં હતા તેઓને કહ્યું કે, એ પણ ઇસુ નાઝારીની જોડે હતો.
\v 72 પણ તેણે સમ ખાતાં ફરીથી નકાર કીધો કે, તે માણસને હું ઓળખતો નથી.
\v 73 અને થોડી વાર પછી પાસે ઉભેલાઓએ આવીને પીતરને કહ્યું કે, ખેરખર તું પણ તેઓમાંનો છે, કેમકે તારી બોલીથી તું જણાય આવે છે.
\v 74 ત્યારે તે શાપ દેવા તથા સમ ખાવા લાગ્યો કે, હું તે માણસને ઓળખતો નથી. અને તરતજ મરઘો બોલ્યો.
\v 75 અને જે વાત ઇસુએ પીતરને કહી હતી કે, મરઘો બોલ્યા અગાઉ ત્રણ વાર તું મારો નકાર કરીશ, તે તેને યાદ આવી; ત્યારે બહાર જઈને તે બહુ રડ્યો.
\c 27
\p
\v 1 અને સવાર થઇ, ત્યારે સર્વ મુખ્ય યાજકોએ તથા લોકોનાં વડીલોએ ઇસુને મારી નાખવા સારૂ તેની વિરુદ્ધ મનસુબો કીધો.
\v 2 પછી તેઓએ તેને બાંધ્યો ને તેને લઇ જઈને પીલાત હાકેમને સોંપ્યો.
\v 3 ત્યારે તે અપરાધી ઠરાવાયો, એવું જોઇને, તેને પરસ્વાધીન કરનાર યહુદાને પશ્ચાતાપ થયો, ને પેલા ત્રીસ રૂપીઆ મુખ્ય યાજકોની તથા વડીલોની પાસે પાછા લાવીને
\v 4 કહ્યું કે, નિરપરાધી લોહી પરસ્વાધીન કર્યાથી મેં પાપ કીધું છે. ત્યારે તેઓએ કહ્યું કે, તેમાં અમારે શું? તે તું જાણે.
\v 5 પછી મંદિરમાં રૂપીઆ ફેંકી દઈને તે નીકળ્યો; ને જઈને ફાંસી ખાધી.
\v 6 ત્યારે મુખ્ય યાજકોએ તે રૂપીઆ લઈને કહ્યું કે, એ લોહીનું મૂલ્ય છે માટે ભંડારમાં એ નાખવા ઉચિત નથી.
\v 7 પછી તેઓએ મનસુબો કરીને પરદેશીઓને દાટવા સારૂ તેનું તેનું કુંભારનું ખેત વેચાતું લીધું.
\v 8 તે માટે આજ સુધી તે ખેતર લોહીનું ખેતર કહેવાય છે.
\v 9 ત્યારે યિર્મેયાહ ભવિષ્યવાદીએ જે કહ્યું હતું તે પુરૂં થયું કે, જેનું મૂલ્ય ઠરાવામાં આવ્યું, એટલે જેનું મૂલ્ય ઇસ્રાએલપુત્રોએ ઠરાવ્યું તેના મૂલ્યના ત્રીસ રૂપીઆ તોએ લીધા;
\v 10 ને જેમ પ્રભુએ મને હુકમ કીધો, તેમ કુંભારના ખેતરને સારૂ આપ્યા.
\v 11 અને ઇસુ હાકેમની આગળ ઉભો રહ્યો, ને હાકેમે તેને પુછતાં કહ્યું કે, શું તું યહુદીઓનો રાજા છે? ત્યારે ઇસુએ તેને કહ્યું કે, તું કહે છે.
\v 12 અને મુખ્ય યાજકોએ તથા વડીલોએ તેના પર બટ્ટા મુક્યા છતાં તેણે કંઈ ઉત્તર ન દીધો.
\v 13 ત્યારે પીલાત તેને કહે છે કે, તારી વિરુદ્ધ તેઓ કેટલી શાહેદી આપે છે, એ શું તું નથી સાંભળતો?
\v 14 પણ તેણે તેને એક શબ્દનો પણ ઉત્તર ન દીધો, જેથી હાકેમ ઘણો અચરત થયો.
\v 15 હવે પર્વમાં જે એક બંદીવાનને લોકો માગે, તેને તેઓને સારૂ છોડી દેવાનો હાકેમનો રિવાજ હતો.
\v 16 અને તે વેળા બારાબાસ નામનો તેઓનો એક પ્રખ્યાત બંદીવાન હતો.
\v 17 તે માટે તેઓ એકઠા થયા પછી પીલાતે તેઓને કહ્યું હું તમારે સારે કોણને છોડી દઉં, તમારી શી મરજી છે? બારાબાસને, કે ઇસુ જે ખ્રીસ્ત કહેવાય છે તેને?
\v 18 કેમકે તે જાણતો હતો કે તેઓએ અદેખાઇથી તેને સોંપ્યો હતો.
\v 19 અને ન્યાયાસન પર તે બેઠો હતો, ત્યારે તેની બાયડીએ તેને કહેવાડી મોકલ્યું કે તે ન્યાયીને તું કંઈ કરતો ના, કેમકે આજ મને સ્વપ્નમાં તેને લીધે ઘણું દુઃખ થયું છે.
\v 20 પણ મુખ્ય યાજકોએ તથા વડીલોએ લોકને સમજાવ્યા, કે તેઓ બારાબાસને માગે, ને ઇસુને મારી નંખાવે.
\v 21 પણ હાકેમે ઉત્તર દેતાં તેઓને કહ્યું કે, તે બેમાંથી હું કોને તમારે સારૂ છોડી દઉં, તમારી શું મરજી છે? ને તેઓને કહ્યું કે બારાબાસને.
\v 22 પીલાત તેઓને કહે છે કે, તો ઇસુ જે ખ્રીસ્ત કહેવાય છે તેને હું શું કરું? સર્વ તેને કહે , તે વધસ્તંભે જડાય.
\v 23 ત્યારે તેણે કહ્યું શા માટે? તેણે શું ભુંડું કીધું છે? પણ તેઓએ વધારે બૂમ પાડતાં કહ્યું કે, તે વધસ્તંભે જડાય.
\v 24 અને પીલાતે જોયું કે મારું કંઇ ચાલતું નથી, પણ ઉલટી વિશેષ ગડબડ થાય છે, ત્યારે તેણે પાણી લઈને લોકોની આગળ પોતાના હાથ ધોઈને કહ્યું કે, એ ન્યાયીના લોહી સંબંધી હું નિર્દોષ છું; તમે જાણો.
\v 25 ત્યારે સર્વ લોકોએ ઉત્તર દેતાં કહ્યું કે, એનું લોહી અમારે માથે તથા અમારા સંતાનને માથે આવે.
\v 26 પછી તેણે બારાબાસને તેઓને સારૂ છોડી દીધો, ને ઇસુને કોરડા મરાવીને વધસ્તંભે જડાવા સારું સોંપ્યો.
\v 27 ત્યારે હાકેમના સિપાઈઓએ ઇસુને મહેલમાં લઇ જઈને આખી પલટણ તેની આસપાસ એકઠી કીધી.
\v 28 પછી તેઓએ તેનાં લૂગડાં ઉતારીને કીરમજી જભ્ભો તેને પહેરાવ્યો.
\v 29 અને કાંટાનો મુગટ ગુંથીને તેના માથા પર મુક્યો, ને તેના જમણા હાથમાં સોટી આપી, ને તેની સામા ઘૂંટણ ટેકીને તેના ઠઠ્ઠા કરતાં કહ્યું કે, અરે યહુદીઓના રાજા, સલામ.
\v 30 પછી તેઓ તેના અર થુંક્યા, ને સોટી લઈને તેને માથામાં મારી.
\v 31 અને તેના ઠઠ્ઠા કરી રહ્યા પછી તેઓએ જભ્ભો તેના પરથી ઉતારીને લૂગડાં તેને પહેરાવ્યાં, અને વધસ્તંભે જડવાને તેઓ તેને લઇ ગયા.
\v 32 અને તેઓ બહાર હતા ત્યારે કુરેનીનો સીમોન નામે એક જણ તેઓને મળ્યો, જેની પાસે તેઓએ તેનો વધસ્તંભ પરાણે ઉંચકાવી લીધો.
\v 33 અને ગલગથા નામે એક જગ્યા, જે ખોપરીની જગ્યા કહેવાય છે, ત્યાં પહોંચ્યા.
\v 34 ત્યારે તેઓએ પિત્ત ભળેલો સીરકો તેને પીવાને આપ્યો, પણ ચાખ્યા પછી તેણે પીવા ના પાડી.
\v 35 અને તેને વધસ્તંભે જડ્યા પછી તેઓએ ચિઠ્ઠી નાખીને તેનાં લૂગડાં માહોમાંહે વહેંચી લીધાં.
\v 36 પછી તેઓએ ત્યાં બેસીને તેની ચોકી કીધી.
\v 37 અને તે સંબંધીનું લખેલું તહોમતનામું તેના માથાની ઉપર લગાડ્યું કે, ઇસુ જે યહુદીઓનો રાજા, તે એજ છે.
\v 38 ત્યારે તેઓએ તેની જોડે ચોરને વધસ્તંભે જડ્યા, એકને જમણી તરફ ને બીજાને ડાબી તરફ.
\v 39 અને પાસે થઈને જનારાઓએ પોતાના માથાં હલાવતાં તથા તેના નિંદા કરતાં
\v 40 કહ્યું કે, અરે મંદિરને પાડી નાખનાર તથા તેને ત્રણ દહાડામાં બાંધનાર, તું પોતાને બચાવ; જો તું દેવનો દીકરો છે તો વધસ્તંભ પરથી ઉતરી અવ.
\v 41 અને તેજ રીતે મુખ્ય યાજકોએ પણ શાસ્ત્રીઓ તથા વડીલો સુદ્ધાં ઠઠ્ઠા કરતાં કહ્યું કે,
\v 42 બીજાઓને તેણે બચાવ્યા, તે પોતાને બચાવી નથી શકતો; એ તો ઇસ્રાએલનો રાજા છે, તે હમણાં વધસ્તંભ પરથી ઉતરી આવે, ને અમે તેના પર વિશ્વાસ કરીશું.
\v 43 તે દેવ પર ભરોસો રાખે છે, જો તે તેને ચાહે છે તો હમણાં તેનો છુટકો તો કરે; કેમકે તેણે કહ્યું હતું કે હું દેવનો દીકરો છું.
\v 44 અને જે ચોરોને તેની જોડે વધસ્તંભે જડ્યા હતા, તેઓએ પણ તેમજ તેની નિંદા કીધી.
\v 45 અને છઠ્ઠી હોરાથી નવમી હોરા સુધી આખા દેશ પર અંધકાર પડ્યો.
\v 46 અને આસરે નવમી હોરાએ ઇસુએ મોટે ઘાટે બૂમ પાડતાં કહ્યું કે, એલી, એલી, લામા સાબાખ્થાની, એટલે, ઓ મારા દેવ, મારા દેવ, તેં મને કેમ મુકી દિહો છે?
\v 47 અને જેઓ ત્યાં ઉભા હતા તેઓમાંથી કેટલાએક સાંભળીને કહ્યું કે, એલીયાહને તે બોલાવે છે.
\v 48 અને તરત તેઓમાંથી એકે દોડીને વાદળી લઈને સિરકાથી ભીંજવી, ને લાકડીની ટોચે બાંધીને તેને ચુસવા આપી.
\v 49 પણ બીજાઓએ કહ્યું કે રહેવા દો, આપણે જોઈએ કે એલીયાહ એને છોડાવવા આવે છે કે નહિ.
\v 50 પછી ઇસુએ બીજી વાર મોટે ઘાંટે બૂમ પાડીને પ્રાણ મુક્યો.
\v 51 ત્યારે જુઓ, મંદિરનો પડદો ઉપરથી તળે સુધી ફાટીને તેના બે ભાગ થઇ ગયા, ને ધરતી કાંપી, ને ખડકો ફાટી ગયા,
\v 52 ને કબરો ઉઘડી ગઇ, ને ઉંઘેલા સંતોના ઘણાં શરીર ઉઠ્યા,
\v 53 ને તેના પાછા ઉઠ્યા પછી તેઓ કબરોમાંથી નીકળીને પવિત્ર નગરમાં ગયા, ને ઘણાઓને દેખાયા.
\v 54 ત્યારે જમાદારે તથા તેની સાથે જેટલા ઈસુની ચોકી કરતાં હતા, તેઓએ ધરતીકંપારો તથા જે જે થયું, તે જોઇને બહુ બીતાં કહ્યું કે, ખરેખર એ દેવનો દીકરો હતો.
\v 55 અને ત્યાં ઘણી બાયડીઓ, જેઓ ઈસુની સેવા કરતી ગાલીલથી તેની પાછળ આવી હતી, તેઓ આધેથી જોયાં કરતી હતી.
\v 56 તેઓમાં મરિયમ માગદાલેણ, ને યાકુબની તથા યોસીની મા મરિયમ, તથા ઝબદીના દીકરાઓની મા હતી.
\v 57 અને સાંજ પડી ત્યારે યુસફ નામે આરીમથાઈનો એક દ્રવ્યવાન માણસ આવ્યો, જે પોતે પણ ઇસુનો શિષ્ય હતો,
\v 58 તેણે પીલાત પાસે જઇને ઇસુની લાસ માગી, ત્યારે પીલાતે તે સોંપવાની આજ્ઞા કીધી.
\v 59 પછી યુસફે લાસ લઇને સણને ઉજળે લુગડે તે વિંટાળી.
\v 60 અને ખડકમાં ખોદાવેલી પોતાની નવી કબરમાં તેને મુકી, ને એક મોટો પત્થર કબરના મ્હો પર ગબડાવીને તે ચાલ્યો ગયો.
\v 61 ત્યારે મરિયમ માગદાલેણ તથા બીજી મરિયમ ત્યાં કબરની સામે બેઠી હતી.
\v 62 અને સિદ્ધિકરણને બીજે દહાડે મુખ્ય યાજકો તથા ફરોશીઓએ પીલાત પાસે એકઠા થઈને
\v 63 કહ્યું કે, સાહેબ, અમને યાદ છે કે, તે ઠગ જીવતો હતો ત્યારે કહેતો હતો કે, ત્રણ દહાડા પછી હું ઉઠીશ.
\v 64 એ માટે ત્રણ દહાડા સુધી કબરનો જાપતો રાખવાની આજ્ઞા કર, રખે તેના શિષ્યો રાત્રે આવીને તેને ચોરી જાય, ને લોકોને કહે કે, મુએલાંઓમાંથી તે ઉઠ્યો છે, અને છેલ્લી ભૂલ પહેલીના કરતાં મોટી થશે.
\v 65 ત્યારે પીલાતે તેઓને કહ્યું કે, ચોકીદારો તમારી પાસે છે, તમે જાઓ, ને તમારી બને તેવો તેનો જાપતો રખાવો.
\v 66 પછી તેઓ ગયા, ને પત્થર પર મહોર કરીને, તેઓએ કબર પર જાપતો રાખ્યો, અને ચોકીદારો તેમની સાથે હતા.
\c 28
\p
\v 1 અને વિશ્રામવારની આખરે, અઠવાડીઆને પહેલે દહાડે પોહ ફાટવા લાગ્યો, ત્યારે મરિયમ માગદાલેણ તથા બીજી મરિયમ કબરને જોવા આવી.
\v 2 અને જુઓ, મોટો ધરતીકંપારા થયો, કેમકે પ્રભુનો દૂત આકાશથી ઉતાર્યો, ને પાસે આવીને કબરના મ્હો પરથી પત્થરને ગબડાવીને તે પર બેઠો.
\v 3 તેનું રૂપ વિજળી જેવું, ને તેનું લુગડું બરફના જેવું ઉજળું હતું.
\v 4 અને તેના ધાકથી ચોકીદારો ધ્રુજ્યા ને મરણતોલ થઇ ગયા.
\v 5 ત્યારે દૂતે ઉત્તર દેતાં તે બાયડીઓને કહ્યું, તમે બીહો મા, કેમકે વધસ્તંભે જડાએલા ઇસુને તમે શોધો છો, એ હું જાણું છું.
\v 6 તે અહીં નથી, કેમકે તેણે જેમ કહ્યું હતું તેમ તે ઉઠ્યો છે, તમે આવો, જ્યાં પ્રભુ સૂતો હતો તે જગ્યા જુઓ.
\v 7 અને વહેલા જઈને તેના શિષ્યોને કહો કે, મુએલાંઓમાંથી તે ઉઠ્યો છે. અને જુઓ, તે તમારા અગાઉ ગાલીલમાં જાય છે, ત્યાં તમે તેને દેખશો; જુઓ મેં તમને કહ્યું છે.
\v 8 ત્યારે તેઓ બીક તથા ઘણા હરક સહિત, કબરની પાસેથી વહેલી નીકળીને તેના શિષ્યોને ખબર આપવાને દોડી.
\v 9 અને જુઓ, ઇસુએ તેઓને મળીને કહ્યું કે, કુશળતા, ત્યારે તેઓએ પાસે આવીને તેના પગ પકડ્યા, ને તેનું ભજન કીધું.
\v 10 ત્યારે ઇસુ તેઓને કહે છે, બીહો મા, જાઓ, મારા ભાઈઓને કહો કે, તેઓ ગાલીલમાં જાય, ને ત્યાં તેઓ મને દેખશે.
\v 11 અને તેઓ જતી હતી, ત્યારે જુઓ, ચોકીદારોમાંનો કેટલાએકે નગરમાં જઈને જે જે થયું તે સઘળું મુખ્ય યાજકોને કહ્યું.
\v 12 ત્યારે તેઓએ વડીલો સુદ્ધાં એકઠા થઈને મનસુબો કરીને, તે સિપાઈઓને ઘણાં નાણા આપીને
\v 13 કહ્યું કે, તમે એમ કહો કે, અમે ઉંઘતા હતા ત્યારે તેના શિષ્યો રાત્રે આવીને તેને ચોરી ગયા.
\v 14 અને જો એ વાત હાકેમને કાને પહોંચશે, તો અમે તેને સમજાવીને તમને બચાવીશું.
\v 15 પછી તેઓએ નાણા લીધાં, ને શિખવ્યા પ્રમાણે કીધું; ને એ વાત યહુદીઓમાં આજ સુધી ચાલે છે.
\v 16 પણ અગીઆર શિષ્યો ગાલીલમાં એક પહાડ પર જ્યાં ઇસુએ તેઓને [જવાનું] ઠરાવ્યું હતું, ત્યાં ગયા.
\v 17 અને તેઓએ તેને જોઇને તેનું ભજન કીધું, પણ કેટલાએકને સંદેહ આવ્યો.
\v 18 ત્યારે ઇસુએ પાસે આવીને તેઓને કહ્યું કે, આકાશમાં તથા પૃથ્વી પર સર્વ અધિકાર મને અપાયો છે.
\v 19 એ માટે તમે જઈને સર્વ દેશનાઓને શિષ્ય કરો; બાપ તથા દીકરા તથા પવિત્ર આત્માને નામે તેઓને બાપ્તિસ્મા આપતાં જાઓ.
\v 20 મેં તમને જે જે આજ્ઞા કીધી તે સર્વ પાળવાનું તેઓને શિખવતા જાઓ; ને જુઓ, જગતના અંત સુધી હું સર્વકાળ તમારી સાથે છું.
