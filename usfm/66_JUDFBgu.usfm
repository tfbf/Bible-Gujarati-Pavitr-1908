\id JUD
\c 1
\p \v 1 દેવ બાપમાં પવિત્ર કરાએલા તથા ઇસુ ખ્રીસ્તને સારૂ રખાએલા, એવા તેડાએલાઓને, ઇસુ ખ્રીસ્તનો સેવક, જે યાકુબનો ભાઇ યહુદા, તે લખે છે;\v 2 તમને દયા થાઓ, ને શાંતિ તથા પ્રીતિ સંપૂર્ણ થાઓ.\v 3 વહાલાઓ, જયારે આપણા સામાન્ય તારણ વિષે હું તમારા પર લખવાની ઘણી ચિંતામાં હતો, ત્યારે મન અગત્ય જણાઇ કે લખીને તમને સુબોધ આપું કે જે વિશ્વાસ પવિત્રોને એક વેળા આપેલો હતો તે વિષે તમારે અતિ શ્રમ કરવો.\v 4 કેમકે કેટલાએક માણસો જે એજ દંડને માટે અગાઉ ઠરાવાયાં હતાં, તેઓ ગુપ્ત રીતે માંહે આવ્યાં છે, તેઓ અભક્ત છે, ને આપણા દેવની કૃપાને કામાતુરપણામાં ફેરવી નાખે છે, ને ઇસુ ખ્રીસ્ત જે આપણો એકલો સ્વામી તથા પ્રભુ છે તેને નકારે છે.\v 5 હવે તમે જાણી ચુક્યા છો ખરા, તોપણ હું તમને સંભરાવા ચાહું છું ક પ્રભુએ લોકોને મિસર દેશમાંથી તાર્યા પછી અવિશ્વાસીઓને નાશ કર્યા.\v 6 અને જે દૂતોએ પોતાનો અધિકાર રાખ્યો નહિ, પણ પોતાનો વાસો છોડી દીધો તેઓને મોટા દિવસના ન્યાયકરણ સુધી તેણે અંધારા તળે સનાતન બંધનમાં રાખ્યા છે.\v 7 તેમજ સદોમ તથા ગમોરાહ ને તેઓની આસપાસનાં શહેરો, એવી રીતે વ્યભિચાર કરીને, ને અનુચિત દેહોની પાછળ ચાલીને, નિરંતર અગ્નિદંડ સહન કરીને ઉદાહરણને સારૂ પ્રસિદ્ધ કરેલા છે.\v 8 એવી રીતે પણ આ સ્વપ્નીઓ દેહને ભ્રષ્ટ કરે છે, ને અધિકારને તુચ્છ ગણે છે, ને ગૌરવોની નિંદા કરે છે.\v 9 પણ મીખાએલ પ્રમુખ્ય દૂતે જયારે શેતાનની સાથે તકરાર કરતાં મુસાના શબ વિષે વિવાદ કર્યો, ત્યારે તેણે નિંદારૂપ તહોમત નાખવાને હિમ્મત ન પકડી, પણ એમ કહ્યું કે, પ્રભુ તને ધમકાવે.\v 10 તોપણ એઓ જે જે જાણતા નથી તે વિષે તેઓ નિંદા કરે છે ને જે જે તેઓ નિર્બુદ્ધ પશુઓની પેઠે સ્વભાવે સમજે છે તેમાં પોતાને બગાડે છે.\v 11 તેઓને અફસોસ, કાંજે તેઓ કાઈનને માર્ગે ચાલ્યા, ને બલઆમની ભૂલમાં લાભને માટે દોડી ગયા, ને કોરાહના પ્રતિવાદમાં નાશ પામ્યા.\v 12 જેઓ તમારી સાથે ખાઈને તમારા પ્રેમભોજનોમાં ખરાબા છે તેઓ એ છે; તેઓ બીક વગર પોતાનું પાળણ કરે છે. તેઓ પવનોથી હડસેલાએલાં નિર્જળ વાદળાં છે; તેઓ પાનરહિત ફળરહિત બે વખત મરેલાં તથા ઉખેડાએલાં ઝાડો છે;\v 13 તેઓ સમુદ્રનાં વિક્રાળ મોજાંઓ, પોતાની લાજનું ફીણ કાઢનારા છે; તેઓ ભટકનારા તારા છે જેઓને સારૂ ઘોર અંધકાર સર્વકાળ સુધી રાખેલો છે.\v 14 અને આદમથી જે સાતમો, એટલે હનોખ, તેણે તેઓ વિષે ભવિષ્યવાત કહી કે, જુઓ,\v 15 સઘળાંને ન્યાય કરવા, સઘળા અભક્તોએ જે બધાં અભક્તિવંત કામો અભક્ત રીતે કર્યા, તે વિષે, ને બધી કઠણ વાતો જે તેની વિરુદ્ધ અભક્ત પાપીઓએ કહી, તે વિષે પણ તેઓ સઘળાંને અપરાધી ઠેરવવાને પ્રભુ પોતાના દસ હજાર પવિત્રો સુદ્ધાં આવ્યો.\v 16 તેઓ કચકચ કરનારા, અસંતોષી, પોતાની કુઇચ્છા પ્રમાણે ચાલનારા છે (ને તેઓનાં મુખ ઘણી ફુલેલી વાત બોલે છે); તેઓ લાભને સારૂ ખુશામત કરનારા છે.\v 17 પણ, વહાલાઓ, આપણા પ્રભુ ઇસુ ખ્રીસ્તના પ્રેરીતોથી જે વાતો અગાઉ કહેવાએલી, તેઓને તને સંભારો કે તેઓએ તમને એમ કહ્યું કે, \v 18 છેલ્લા કાળમાં નિંદાખોરો થશે, જે પોતાની અભક્તિવાન કુઇચ્છા પ્રમાણે ચાલશે.\v 19 એઓ ફૂટ કરનારા છે, વિષયી, તેઓમાં આત્મા નથી.\v 20 પણ વહાલાઓ, તમારા પરમ પવિત્ર વિશ્વાસ પર પોતાને દૃઢ કરીને, ને પવિત્ર આત્મામાં પ્રાર્થના કરીને,\v 21 ને અનંતજીવનને અર્થે આપણા પ્રભુ ઇસુ ખ્રીસ્તની દયાની વાટ જોઇને, દેવની પ્રીતિમાં પોતાને રાખો.\v 22 અને કેટલાએક જેઓ સંદેહ રાખનારા છે તેઓ પર દયા કરો.\v 23 અને કેટલાએકને અગ્નિમાંથી ખેંચીને તારો, ને ભયથી કેટલાએક પર દયા રાખો, ને દેહથી ડાઘ લાગેલા વસ્ત્ર પર પણ દ્વેષ રાખો.\v 24 હવે જે તમને ઠોકર ખાવાથી બચાવી રાખવા, ને પોતાના ગૌરવની સન્મુખ તમને નિર્દોષ તથા પરમાનંદમાં મુકવા સમર્થ છે;\v 25 એટલે આપણો તારનાર જે એકલો દેવ તેને ગૌરવ તથા મહત્વ, પરાક્રમ તથા અધિકાર અનાદિકાળથી તે હમણાં તથા સર્વકાળ હોજો. આમેન.
